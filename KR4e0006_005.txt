# -*- mode: mandoku-view; -*-
#+TITLE: 太師誠意伯劉文成公集
#+DATE: 2015-09-11 16:32:51.149839
#+PROPERTY: ID KR4e0006
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0514-005誠意伯劉文成公文集-卷第五.
<pb:KR4e0006_SBCK_005-1a>¶
太師誠意伯劉文成公集卷之五¶
　　　　　　　　　　　　　　　後學䴡水何鏜編校¶
　序¶
　　送髙生序¶
髙生以敬學科舉業将從師于閩過予請言以相其行生年¶
甫弱冠去鄉里違家室以求師于千里之外其志可謂勤矣¶
韓子曰業精于勤生既能之矣尚何待予言以相之㢤抑予¶
之所以勉生者又有出于此之外也聖人作經以明道非逞¶
其文辭之羙也非所以夸耀于後世也學者誦其言求其義¶
必有以見于行問之無不知也言之無不通也驗之於事則¶
<pb:KR4e0006_SBCK_005-1b>¶
偭焉而背馳掲揭焉不周於宜則雖有班馬楊韓之文其於¶
世之輕重何如耶生燕南人也國朝興科目燕南人屡嘗爲¶
舉首矣安知異日不在生乎故用是以爲之規也¶
　　　&KR0031;清詩序¶
&KR0031;清軒者東山夀聖寺物外上人之所營也上人名崇超物¶
外其號也寺在杭州城東四十里其㑹曰湯鎮軒所儲無他¶
物有水一泓竹一林上人日與之爲徒故遂以名其軒也夫¶
天下之清者莫如水有莭而貞者莫如竹伯夷以莭立行而¶
其清至于聖則物之清又莫竹若也夫人與物情性之相得¶
者各從其&KR0124;物之所處不同則清者有時而汚非其情之本¶
<pb:KR4e0006_SBCK_005-2a>¶
然也今之人逹而用于世則役於事窮則役於衣食無憂者¶
莫如僧故能遂其情而物之託焉者亦得以全其性也然則¶
上人雖欲自外於物而物不能外之也有詩一卷上人作而¶
同聲氣者和之也書而掲于軒者故翰林學士吳興趙公為¶
之序者括蒼劉基也¶
　　　郭子明詩集序¶
郭君文徳字子明廣平人也讀書好為詩有交於前無不形¶
之於詩其憂愁抑欝放曠憤發&KR0172;愉逰佚凢氣有所不平皆¶
於詩乎平之是故飮食非詩不&KR0372;坐卧非詩不安應人接物¶
非詩不能攄其中懐至於㒹沛造次夢&KR0304;想像莫不有詩思¶
<pb:KR4e0006_SBCK_005-2b>¶
天下有一事一物不入吾詩若巳有所歉焉於是北眺燕代¶
西踰岷峨南浮江湘東覧齊岱困窮迫阨寒暑枯濕舉不足¶
以摇其中而惟得乎詩可以觧憂其為詩也不尚險澀不求¶
竒巧惟心所適因言成章而其自得之妙則有人不能知而¶
巳獨知之者盖孔子所謂好而樂之者歟余嘗嘆世之人汲¶
汲以趍禄利有所好樂則决性命以赴之朝奔夕馳所在皆¶
是今子明乃違衆人之所務而獨好我之所好得之不足以¶
療飢寒而失之無傷於其身彼之不顧而我則為之盖有所¶
感激而自異於人以為髙也是固非俗子所能識也¶
　　　送别燈和尚還鄉序(幷詩)¶
<pb:KR4e0006_SBCK_005-3a>¶
有浮屠氏踵門而求見予方以事出不得見明日復來問其¶
鄉則世為括人與予為同州故其心尤惓惓焉将歸求言以¶
贈其行夫浮屠以離世絶俗為教父母兄弟且不得為其親¶
也而獨惓惓於鄉人焉何㢤今之人同里巷以居而有不相¶
接者及其遇于他方不啻如見骨肉所適愈逺則其情愈親¶
是乃人心之所同非待乎矯揉勉强為也浮屠氏割慈忍愛¶
以為髙宜殊乎人而師獨不然是盖有見於道者也則其為¶
浮屠也豈果惑於其術之説而為之㢤世治不古為民者日¶
困農疲于耕而終&KR0010;不飽其食工疲于作而終身不得休息¶
士不譜於時而纍纍無所即追呼徭役之可憐誅求徴歛之¶
<pb:KR4e0006_SBCK_005-3b>¶
無厭皆足以累其身愁其心求全軀而苟安舍是其何之乎¶
若師者其迹於是而心則有所寓乎余既重其敏慧又嘉其¶
敦鄉人之誼故為之言且&KR0071;以詩師名&KR0167;祖别燈其號也詩¶
曰¶
閒居寡塵務遂與&KR0568;惰親扣門報有客喜見同里人相知豈¶
必素鄉語情自真北風吹大江寒水波龍鱗話别一何速令¶
我生苦辛故山到何時溪梅照新春親朋或見問為道長清¶
貧¶
　　　贈奕棋相子先序¶
禮樂射御書數之藝君子㳺焉慱其理也其不在此科者士¶
<pb:KR4e0006_SBCK_005-4a>¶
弗尚吾獨於碁乎有取盖棋末伎也而有用兵之道可以通¶
人之智知緩急存亡進退取舍有乘機應變攻守之法避實¶
擊虚投間抵&KR0169;兼弱取亂之道無所不備吾嘗讀孫子十三¶
篇而知古人制敵之術意奕棋必出於兵家教&KR0062;者所製非¶
其他娯目悦耳者比其所以不得附於六藝者以其為兵也夫¶
兵君子慎言之而可以教乎㢤宜其在六者之外也自天下為¶
&KR0062;國而司馬穣苴孫武呉起之徒公然以兵為教扵是學&KR0062;¶
陣者不必寓于物以求之而棊遂為娯樂之具而精其數者¶
亦日用而不知耳陶士衡以周物之智不違纎芥而不喜人¶
為棊當時僚佐實不知其可以逹於兵而徒為費時亂日使¶
<pb:KR4e0006_SBCK_005-4b>¶
有知及此者以告士衡士衡當教人為之不必投其具於江¶
中矣儒者之道格物以致其知貴能推其&KR0011;也故觀水而知¶
學觀耨田而知治國善推之而巳矣是故無用之伎也旁通¶
之可以措大事吾於此而知智者之不死也相生子先兄弟¶
皆精于棊人無與敵焉吾毎惜其用心之專而懼其無益於¶
用也故原夫制作之本意以語之方今㓂盗&KR0060;發武夫環視¶
如林無或能出一謀發一慮生能惎之䇿乎使不曠日糜粟¶
以憂農民不亦偉㢤¶
　　　海寧州賈希賢義塾詩序¶
人有積貨財而不能散者君子謂之愚知散之而不要諸道¶
<pb:KR4e0006_SBCK_005-5a>¶
其爲愚一也故有捐貲産以廣異端而徼非望之福者非徒¶
無益且受誑而&KR0372;心焉凢&KR0002;此者盖不可一二數也若海寜¶
賈希賢者非卓然有異於人乎賈氏爲海寜大家而希賢益¶
厚念邑之子弟多不知學或貧不能自致師以學乃構宇買¶
田招名儒以爲師俾鄉里之俊秀與閭巷之童兒莫不来學¶
其食飲器用咸取給於賈氏嗚呼可謂積而能散散而得其¶
道者矣今天下學校責在守令徃徃不暇顧而視爲文具至¶
考滿不能備六事而阻其仕進者不少則今之官海寜者一¶
何幸耶得賈氏以爲其民州之子弟得賈氏而皆振起于學¶
彼爲守令者從而收其功則不惟有功于其州之人而爲之¶
<pb:KR4e0006_SBCK_005-5b>¶
司牧者亦有頼焉其爲利豈不慱㢤使人人效之而不見三¶
代之化吾不信也¶
　　　沙班子中興義墪詩序¶
至正十一年春三月十有五日沙班子中来言曰吾居杭有¶
年矣杭於江南視他郡爲大民多而儒少豈教育之未至乎¶
吾嘗得&KR0169;地于慶逺安撫沙公願築室以爲義學招子弟以¶
教而土木樹築之資無所出可&KR0002;何余聞而嘆曰方今天下¶
郡縣無不有學名山古蹟又有書院咸設學官杭之城郡縣¶
學及書院凢四處生徒蟻集省憲臨焉又何俟於子之室乎¶
子中曰噫是子不知余也子以爲予之學猶官之學與非也¶
<pb:KR4e0006_SBCK_005-6a>¶
予請為子言學夫學也者學為聖人之道也學成而以措諸¶
用故師行而弟子法之是故搜羅天人䆒極古今旁通物情¶
逹其智也齊明盛服非禮勿動䔍其敬也見&KR0086;則違見善則¶
随敦其仁也存心養性樂道尊徳致其大也禮儀三百威儀¶
三千盡其細也忠信謹慤固其内也貌言容止閑其外也詩¶
書六藝昭其文也剛毅木訥培其質也親賢友仁以輔徳也¶
㓜㓜長長順天則也夫學智以周之敬以一之仁以行之立¶
乎大不遺乎細嚴乎内不弛乎外文以藻之質以榦之於是¶
乎徳成而不失其則今之學主以文墨為教弟子上者華而¶
鮮實下者習字畫以資刀筆官司應酬&KR0338;粟之外無他用心¶
<pb:KR4e0006_SBCK_005-6b>¶
其亦異乎予之所欲為者乎夏之校殷之序周之庠吾不得¶
而見之矣而有志焉道之&KR0005;行也夫吾室之成未可知道之¶
不行矣夫吾固将以盡吾心終吾年縱不能行于今庻其或¶
垂于後予聞而壮之書其言以為序予聞湖浙之間多富而¶
好禮者有與子中同志尚能為子中成之¶
　　　送月忽難明徳江浙府總管謝病去官序¶
余昔宦㳺髙安髙安與臨江鄰臨江故多虎狼之卒凢居城¶
郭者非素良家咸執鞕以為業根據蔓附累數百千軰以鷹¶
犬于府縣民有忤其一必中以竒禍官斥弗任則群搆而排¶
去之獄訟興㓕一自其喜怒有訴于官非其徒為之所雖直必¶
<pb:KR4e0006_SBCK_005-7a>¶
曲獲其&KR0135;者反是百姓側足畏避號曰笳鼓人莫觧其意或¶
曰謂其部黨衆而心力齊也余毎聞而切齒焉無能如之何¶
也㑹朝議以&KR0170;古色目氏參佐簿書曹官於是江浙行省&KR0122;¶
史月忽難公&KR0023;選為臨江路經歷下車訪民瘼按宿獄凢壅¶
滯不决者皆笳鼓之徒為之督所属逮捕窮其姦状而上下¶
夾為覆冐公執正議愈&KR0108;曰吾誓不與䑕子俱立於此衆不¶
能沮於是事露者伏其辜餘黨悉歛迹退散農民入城市相¶
謂曰微經歷我與爾敢来此乎予聞甚喜且慶朝廷之用得¶
其人也後數&KR0010;乃識公于京師公時奉使自湖廣還民譽獨¶
籍籍予又為大喜至正巳丑公為江浙財賦副總管因得相¶
<pb:KR4e0006_SBCK_005-7b>¶
與為文字交公素有足疾辛&KR0407;六月以病去薦紳之士咸祖¶
送北門外酒酣有起而歌者曰湛盧可以㫁犀而以之割雞¶
陏珠可以照車而以之弹烏吁嗟&KR0006;吾安所如客有和之曰¶
松柏在山&KR0006;匠石求之夜光在璞&KR0006;下和識之物固有遇&KR0006;¶
遇當有時因相顧大&KR0015;賦詩為别而劉基序焉¶
　　　章秀才&KR0026;海集序¶
桐江章正則好學能詩文名其集曰&KR0026;海予覧耎其志夫志¶
道之正也立乎其大而小者不遺焉斯得之矣是故天下惟¶
海為大求其大而不於海非知大者也故錡釡之型不鑄&KR0166;¶
鼐藿菽之實不生松柏無他先居乎其小也是故知海斯知¶
<pb:KR4e0006_SBCK_005-8a>¶
學矣今夫海之爲物浮天地納日月汗漫八極人見其大也¶
&KR0154;致㢤鯨龍鰕&KR0521;無不有也江河溝瀆無不&KR0053;也動之不知¶
其所爲流之不知其所歸變幻倐忽沓&KR0115;莫測&KR0026;海者知海之¶
所以大乎則其造也不可量矣予既嘉章子之志故爲序以¶
勉之¶
　　　送海寜張知州滿任去官序¶
至正辛&KR0407;夏五月劉顯仁自海寧来致其友賈希賢之言曰¶
海寜瀕海爲斥鹵地民勤而貧吏肆而嚚積有日矣自我知¶
州張侯来鄉不見吏卒易其業田疇屢豊旅葆不札庭不宿¶
訟囚無留獄租賦時集木索不用譁訐之聲化爲弦誦大民儒¶
<pb:KR4e0006_SBCK_005-8b>¶
儒小民愉愉朝出暮歸謳歌滿途三&KR0010;之間洋洋乎里閭不¶
知時莭之我徂今且代去欲留之不可得也請為言以餞之¶
予聞而嘆曰羙㢤張侯今之為人牧巳代而使人思之者鮮¶
矣㢤居于位則畏其威且滿則相視如途人甚則排而去之¶
惟恐其弗亟也間有欲之者非素所䁥愛則為卒若吏於民¶
無與焉夫設官所以為民也官為父母民為子為父母而使¶
其子不我愛亦獨何㢤故善為官者猶農夫之善為田也嘉¶
榖以為親稂莠以為讎是故&KR0023;乎吏卒者必不&KR0023;乎民&KR0023;乎¶
强&KR0064;者必不獲乎善人今張侯能使民惜其去而希賢又為¶
善士興義學以淑鄉里其所慕尤不苟仲尼曰不如鄉人之¶
<pb:KR4e0006_SBCK_005-9a>¶
善者好之張侯有焉予雅知劉君其言必信而有徵也是為¶
序¶
　　槐隂讀書圖序¶
槐隂讀書圖者嘉興吳仲圭所為姑蘇王行道作也王氏之¶
先有植三槐于庭而期其後必為三公者後果如其言為宋¶
賢相今仲圭之作此也其将朂行道以力學而&KR0130;前人之發¶
也乎夫盛徳大業有志者成之聖賢與我皆人也企斯及之¶
矣故與人交必常有所朂者朋友之盛心也&KR0026;聽動息凢有¶
所接必使可以有所警者進脩之善道也然則斯圖豈玩好¶
之云乎雖然吾願益有以朂之夫王氏之先所以致位宰相¶
<pb:KR4e0006_SBCK_005-9b>¶
者抑由乎槐耶非與植柏于大别而兾似禹求南國之棠而¶
憇焉曰吾以&KR0071;召伯也可乎㢤晋公之行事載在史官若三¶
槐者蘇子所謂徳之符也思其人&KR0090;其徳今之槐猶昔之槐¶
也不然彼園之檀其下維&KR0150;而巳矣吾子朂之使後人之慕¶
此圖如今人之慕三槐則偉矣於是乎言¶
　　　送海寜尹知州之官序¶
國家憐黔首之未寜乃大選守令以熈庻績非名實素聞於¶
上下者弗任且以六事考覈其殿最責至重也東平尹希善¶
由餘杭主簿江浙行省&KR0122;史遂昌宣城縣尹温台海道千戸¶
皆能其職故得舉為海寜知州&KR0005;之官相與交㳺者咸為詩¶
<pb:KR4e0006_SBCK_005-10a>¶
以餞之而属其序扵予予惟今之人&KR0011;多喜䛕心&KR0060;非之夫¶
求言扵人而得䛕不如勿求與人言而進以䛕是不以賢人¶
君子待其人不㳟莫大焉故願獻其規而不以頌今天下乂¶
安而盗賊姦宄&KR0060;&KR0036;不禁何㢤為守令者非其人耳天子有¶
民不能徧治故托之守令故守令謂之民牧夫牧也者受人¶
之牛羊而牧之必為之豊其水草適其&KR0397;訛去其瘯蠡驅其¶
豺狼然後物生遂而牧之道得矣是故悍卒猾吏民虎狼也¶
苛徭横歛民瘯蠡也虎狼不屏瘯蠡日生&KR0397;訛失時水草乏¶
絶則亦日就死亡而巳矣&KR0086;在其為牧也夫好安樂而&KR0086;&KR0104;¶
患人情同之盗賊之刑自死而族人豈願為之㢤必有大不¶
<pb:KR4e0006_SBCK_005-10b>¶
得巳然後寜蹈不測以苟旦夕之命誠䏻順而撫之吾未見¶
其弗寜也海寜為瀕海邑民勞而貧乆矣孟子曰飢者易為¶
食渇者易為飮于今之時抑亦可以謂之易而非難矣行矣¶
尹侯國家之&KR0009;朋友之祝百姓之望皆扵是乎在他日惠政¶
之碑又當為君書也¶
　　　送柯上人逺㳺詩序¶
古之人有違其家而浙四方者何㢤孔孟志於道儀秦志扵¶
利司馬子長志於文其所志不同而欲行其志也則同墨子¶
之道異乎聖人而走不黔突無亦欲以其所得乎師者傳之¶
扵人與是皆有所為而為也浮屠柯上人者予之同邑人也¶
<pb:KR4e0006_SBCK_005-11a>¶
客㳺于凈慈净慈之主者舉以任其寺之事善焉扵是群寺¶
之聞上人名者竸舉以為其住持上其名于宣政院㑹他僧¶
有以賄求住持者事聞院官院官怒併其餘悉罷之上人遂拂¶
衣㳺金陵且泝大江&KR0026;衡湘陵巴漢&KR0198;秦隴北覲天都至于¶
五䑓略恒碣而歸&KR0005;行過余求言焉夫上人方外人也固不¶
以利役其身而為文又非所嗜好抑&KR0005;學孔孟與則上人墨¶
氏徒也今浮屠之道大行于世金碧焜耀彌天下貝葉之書¶
家畜而人誦之不必走四方以施教則又異乎墨子者矣予¶
又何言以贈之㢤予盖因是而重有所感矣今之為士者欲¶
㳺四方行李之徃来豊則患扵盗賊約則患扵資粮之乏裘¶
<pb:KR4e0006_SBCK_005-11b>¶
馬之敝當何所取給㢤獨浮屠以其徒為一體所至則如歸¶
焉窮山際海何徃而不可也然則上人之㳺維其時矣予學¶
孔氏者也不能作浮屠語故以是為贈云¶
　　　竹川上人集韻序¶
昔邵子以音聲窮天地事物之變莫能逃其情焉邵子沒雖¶
有書不得其傳故有能言而莫精其義者則扵聲之輕重清¶
濁且不能辨尚何望其造前人之㣲妙也㢤余&KR0004;来杭時識¶
竹川上人于祥符戒壇寺見其為歌詩清越有理致遂相¶
與徃来因語及聲音之學而出其所為書則集凢天下之音¶
聲比其開發&KR0053;閉之&KR0011;而各使相從凢有聲而無字者咸切¶
<pb:KR4e0006_SBCK_005-12a>¶
而註之審音以知字因母以識子如指其掌也子問之曰師¶
其精于邵子之術乎則&KR0015;而不應余嘗思浮屠氏離世絶俗¶
而自外乎人群以為髙也近世之業之者異焉以浮屠居其¶
身而其營營汲汲每生死利欲殆有甚扵俗之人盖舉天下¶
皆&KR0002;是矣今上人為浮屠而志扵儒不泯扵流俗而著書以¶
為樂年巳老而愈不倦是豈可以常人目之㢤自古有避世¶
之士非一途矣晨門荷蕢偶耕賣藥亦各随其所䖏以求其¶
志&KR0002;上人者其避世之徒歟其書之藴予不能知而其人則¶
予深知之矣是為序¶
　　　全嬰堂序¶
<pb:KR4e0006_SBCK_005-12b>¶
術有可以寓道者其醫乎夫濟人利物無位者不&KR0014;焉惟醫¶
以救死扶生為功苟志扵斯使惻隠之心恒存而不死豈非¶
為仁之機括耶故術之近道者莫如醫醫之為功昭晣不昧¶
故扵術為難至于嬰兒之醫則難乎又難矣是故古人語治天¶
下曰如保赤子夫赤子無知疾病痛痒飢飽寒煖一聽扵人而不¶
能告死生存亡無所歸咎天下之難保者孰有甚于赤子㢤¶
故又曰心誠求之雖不中不逺矣言不可以鹵莾虚偽為也¶
嗚呼治天下者果能存是心乎吾不得而知也得見善醫者¶
亦可以自慰矣武林忻生儒者也而工為醫以全嬰名其堂¶
先難也夫以儒為醫固當與常醫殊他日逹而用于時則又¶
<pb:KR4e0006_SBCK_005-13a>¶
舉其為醫之心而措之豈曰小㭪云乎㢤¶
　　　鄭士亨東㳺集序¶
予始與豫章鄭士亨遇于杭察其人玩其文遂與為忘年交¶
日相過談文章劇晝夜如不及有所得則各相自慶慰呼酒¶
共飮至醉近世之為文非逹官貴人及善䛕不諧扵時士亨¶
不&KR0014;䛕又不仕故不敢以文示于人而自以為賢扵愽奕書¶
而藏之或&KR0023;傳扵後世則亦可以懲創感發不為無益而不¶
悖乎古聖賢之意雖不望其必傳而亦未嘗不欲其傳也其¶
年冬十月有牛諒者見鄭子之文大喜率其友聞正集而刻¶
之于梓求予為序予甚異之夫縣黎之䖏&KR1156;中雖不自售而¶
<pb:KR4e0006_SBCK_005-13b>¶
不能閟其璟謂卞和之不恒有可也而謂世之無卞和也可¶
乎㢤余嘗謂鄭子之文獨予識之而不意復有二子彼二子¶
者好為文則不取諸時人之所趋而獨慕扵居下位之鄭子¶
何耶予既喜鄭子之文獲傳于世而又喜有二子能識世人¶
之所不識而自㧞于流俗以為之傳也扵是乎序¶
　　　照玄上人詩集序¶
予&KR0004;来杭時求士于鄭希道先生先生為余言照玄上人之¶
為詩雄俊峭㧞近世之以能詩名者莫之先也余素知鄭君¶
善鍳而言不過心常懐之及訪于杭人無&KR0014;言上人之䏻詩¶
者心&KR0060;恠之及余徙居白塔之下而上人乃住持萬松&KR0656;之¶
<pb:KR4e0006_SBCK_005-14a>¶
夀寜寺扵是始得徧&KR0026;其所為詩盖浩如奔濤森如武庫峭¶
如蒼松之棲縣崖凛乎其不可攀也而&KR0104;世感時之情則毎¶
見于言外嗚呼是宜不以詩聞于杭之人矣夫詩何為而作¶
㢤情發于中而形于言國風二雅列于六經羙刺風戒莫不¶
有禆扵世教是故先王以之驗風俗察治忽以逹窮而在下¶
者之情詞章云乎㢤後世太師職廢扵是夸毗戚施之徒悉¶
以詩将其䛕故溢羙多而風刺少流而至于宋扵是誹謗之¶
獄興焉然後風雅之道掃地而無遺矣今天下不聞有禁言¶
之律而目見耳聞之習未變故為詩者莫不以哦風月弄花¶
鳥為能事取則扵逹官貴人而不師古定輕重扵衆人而不¶
<pb:KR4e0006_SBCK_005-14b>¶
辨其爲玉爲石惽惽怓怓此倡彼和更相朋附轉相詆訾而¶
詩之道無有&KR0014;知者矣然則上人之不以詩稱扵今之人不¶
亦宜㢤嗚呼有伯樂而後識馬有匠石而後識梧檟自古以¶
及于今伯樂㡬人匠石㡬人耶抱竒材而不遇以泯死者不¶
少矣予既重上人之詩而又悲夫人之不知鄭先生之爲伯¶
樂匠石也故爲序其端焉¶
　　　送熊文彦歸江西序¶
傳曰君子以友輔仁天下之大倫五友其一也是故聖人論¶
友必備道其損益之故友之爲道豈易言㢤近世學者率不¶
好聞巳過未有善而欲人&KR0045;見勝巳則諱見不&KR0002;巳則肆藻¶
<pb:KR4e0006_SBCK_005-15a>¶
于外不求于中詆異而黨同附&KR0020;而傳聲靡靡掦掦柔柔如¶
也而與之友䏻無損乎故論友之益者曰直曰諒而又曰多¶
聞焉夫直矣諒矣而所聞不多則箴規奨&KR0134;未必盡合乎古¶
而通于今吾未見其能益也嗚呼友之為道豈易言㢤予居¶
杭三年而得江西鄭士亨無何又因鄭子而得熊文彦焉&KR0026;¶
其人理而温又亮以荘恢乎其有容且年方壮氣方鋭學業¶
方日新識見方廣如泉之始出鴻之始&KR0036;勾萌之方逹也因¶
命曰交相為&KR0135;扵是方自慶其各有所益也比&KR0010;暮予歸浙¶
東而二子亦相率歸于豫章廼命酒以别而為之言曰古人¶
之為學也未嘗自謂巳至仲尼大聖也曰假我数年卒以學¶
<pb:KR4e0006_SBCK_005-15b>¶
易衞武公大賢也九十猶陳抑戒而况扵吾儕也乎&KR0010;月如¶
流時不再得耨之不勤其實不栗築之不多其基不鞏詩不¶
云乎婉&KR0006;娈&KR0006;總角非&KR0006;未㡬見&KR0006;突而弁&KR0006;幸相逢于未¶
耄而學業俱若是焉朋友之心遂矣至于東門之章㳺于之¶
吟則不必為君歌也¶
　　　恱茂堂詩序(并詩)¶
悦茂堂者㑹稽旌教寺學庭上人之所居室也上人性好菊¶
故種菊環其居取菊譜之語名之曰悦茂或曰謂其以菊之¶
茂而為悦也或曰非也悦茂在菊不在人上人&KR0005;扵是乎&KR0026;¶
物焉豈惟菊㢤凢物悦則茂得其性也不悦則不茂不得其¶
<pb:KR4e0006_SBCK_005-16a>¶
性也故悦者茂之藏茂者悦之著譬之扵人憂愁結于心而¶
病生焉及其著也髮焦而齒黄色黯而形枯其不茂也可知¶
矣故翬翟天下之文禽也朱冠而彩翰章章焉及其縶于籠¶
中則&KR0228;然而不怡泯泯然如死&KR0069;非&KR0314;而昏之也不得其性¶
焉耳是故人不得其性則痡鳥獸不得其性則瘏草木不得¶
其性則萎以枯故茂物有道悦之而巳矣悦之有道使之得¶
其性而巳矣敢問使之得其性有道乎曰有可得聞乎曰上¶
人之藝菊也其種也以時其溉也有莭其愛之也如慈母之¶
扵子也燥則滋之&KR0782;則淸之&KR0484;則肥之扤則培之欹則扶之¶
翳則䟽之暵則隂之誅其草茅戮其螬蝎驅其雀䑕蛛絲蟻¶
<pb:KR4e0006_SBCK_005-16b>¶
壤無所侵也扵是乎春而萌夏而葉秋而華濯濯蓁蓁㽔㽔¶
英英見其生而榮而不知其所以生如斯而巳耳或以語扵¶
予予曰有是㢤是道也后稷之所以教民稼也上人其果有¶
見扵此耶而獨扵此物者何耶嗚呼使世之為人牧者懐其¶
民如上人之懐其菊也天下其永安㢤因為之詩曰¶
治圃如治國飬卉如養民羲農契此理立法詔後人五帝暨¶
三王繼世稱至仁聚欲去其&KR0086;不使傷和淳所以覆載間物¶
物熈陽春動植蜚走軰生長咸及辰周轅逝東邁此意乆沉¶
淪誅求與剥削浩蕩無涯津高堂一笑粲白屋千眉顰誰見¶
田里間悲啼雜吟呻本根不自固枝葉何由伸感來為尓歌¶
<pb:KR4e0006_SBCK_005-17a>¶
哀音入蒼旻安得&KR0026;風者逹之于&KR0181;宸¶
　　　送張山長序¶
稽山書院山長張君用中受代&KR0005;歸友生具酒肴祖送越西¶
門外酒半有執爵而言曰行者必以贐古之道也故老子曰¶
富貴者送人以財仁者送人以言是故詩有崧髙烝民繾綣¶
激切情意懇至是盖温如春陽馥如蘭芷而重扵南金夜光¶
之遺贈也張君以茂才舉為文學官居其職三年教行而道¶
尊人無間言今以代去而所與㳺者又莫非文學士而無言¶
以送之庸非缺乎衆應曰諾扵是命楮筆各為歌詩俾余序¶
焉余&KR0026;詩人之有作也大抵主于風諭盖欲使聞者有所感¶
<pb:KR4e0006_SBCK_005-17b>¶
動而以興其懿徳非徒為誦羙也故崇奨之言兾其有所&KR0134;¶
而加勉示事之告願其有所儆而加詳也然後言非空言而¶
言之者為直為諒為輔仁為交相&KR0135;而有益而聞譽達于天¶
下而言與人相為不朽不亦&KR0646;㢤今諸君之詩則皆既肆好一¶
矣復何以尚之㢤方今教學之官為職甚卑而其出身為甚¶
正非他岐比也由是而躋大官位宰輔者非一人矣張君年¶
方壮氣方盛學方進而業方&KR0173;也梢雲之木起扵勾芒冲天¶
之翰發于遵渚由是而之焉仲山甫申伯之地位不難造矣¶
人之言曰誰謂華高企其齊而他日仲山甫申伯之徳業吾¶
扵張君深有望焉¶
<pb:KR4e0006_SBCK_005-18a>¶
　　　牡丹㑹詩序¶
甲午之春予避地㑹稽始識祝茂卿于呉君以時之所三月¶
既暮茂卿之牡丹大開因得與寓官郡士徃&KR0026;焉主人崇酒¶
肴登客而侑之既洽主人奉花以請曰兹花之植于某有年¶
矣雖翫賞日至而未嘗有闔坐皆文章大夫士如今日之集¶
者盍各為歌詩以為他日之雅談乎客曰唯唯乃取唐人羅¶
鄴詩二句十四字為韻命探丸信所得為詩不限以體製詩¶
成属余序予譲弗&KR0023;乃為之序曰詩不云乎豈弟君子和樂¶
且湛夫既曰君子而又謂之豈弟則其為和也不流而為樂¶
也不&KR0075;故湛而無害扵徳此詩人之所以賛而羙之也予嘗¶
<pb:KR4e0006_SBCK_005-18b>¶
見世俗之為宴集大率以聲色為盛禮故女樂不具則主客¶
莫不黯然而無驩及夫觴酌既繁性情交蕩男女混雜謔浪¶
䙝侮百不一顧有向隅而不&KR0023;與群則憤憤然見于色形于¶
辭故始之以&KR0015;傲而終之以闘争以為有人之心者無不知¶
&KR0086;而絶之也而世方以是為&KR0014;放曠豁逹以盡主客之情然¶
則與禽獸奚異㢤&KR0002;今日之㑹則不然矣其色則草木之秀¶
其聲則風雅之餘其人則&KR0022;家之彦也是故揖遜酬酢所以¶
盡朋友之義凝志澄神所以杜縱恣之門抑揚歌詠所以攄¶
幽深之抱&KR0794;情既暢藻思逸發莫不郁如&KR0035;蘭鏘如金石皎¶
如月露躍如蛟龍之出&KR0538;涬捷如㧞堅城而禽大酋以獻馘¶
<pb:KR4e0006_SBCK_005-19a>¶
也曽子曰君子以文㑹友今日之舉其庻幾乎雖然神蓍之¶
莖靈&KR0027;䕃之以之藉豕則茨蘝之不如矣蒼莨之實鳯皇食¶
之以之豢牛則菅稗之不若矣人固有異好&KR0086;其相出豈不¶
縣絶也㢤易曰方以&KR0011;聚物以群分吾扵是乎見之故既爲¶
之詩&KR0167;冠以序焉¶
　　　送道士張玄中歸桐柏&KR0026;詩序(并詩)¶
别峰上人既住寳林十有七年道髙徳&KR0173;百廢咸理乃重建¶
槃翠之軒以㳺息四方之文學士扵是叢林之望益重而&KR0027;¶
山之勝爲扵越冠華&KR0322;藻佩篇翰交錯濟濟翼翼彬彬如也¶
至正甲午予来㑹稽因得與群士大夫爲寳林之㳺而賦詩¶
<pb:KR4e0006_SBCK_005-19b>¶
倡和無虚日焉夏四月癸丑有道士張玄中来訪别峰上人¶
告&KR0005;歸桐柏&KR0026;適余與所逰客皆在上人遂分韻為歌詩以¶
送道士詩成属予序予嘗見世俗以儒與僧道為三教謂當¶
各道其道各志其志言不得同詞行不得同躅衣服不得同¶
制度也今扵是乎相從㳺而贈以詩何獨異乎人之言耶盖¶
吾徒之所以與上人㳺者非欲求其道也上人䏻賦詩而樂¶
賢士寺之勝足以資吾㳺道士又逺来見吾徒而欣慕焉吾¶
安得而拒之三王世逺天下之為民者不易矣懐才抱志之¶
士遺其身于方外以逺害而離尤豈得巳㢤予既從上人之¶
請而為之詩復為序焉詩曰(得㑹字)道士張玄中年少氣方¶
<pb:KR4e0006_SBCK_005-20a>¶
鋭從師桐柏宫餌木啖松檜黄冠紫霓衣赤舄青組帶翩翻¶
辝故居汗漫㳺方外北窮燕幽都南盡越吳㑹泛海超東溟¶
㝷河極西兊驚霆霄砰軋濁霧晝晻&KR4215;凄凄風薄裳&KR0165;&KR0165;雲¶
擁盖追龍入醫閭訪鶴凌岱泰蟠桃花未實火棗葉始柭鼉梁¶
沒&KR0538;涬鳯吹杳茫昧波馳羲和輪電掣纎阿軑悠悠雀雉化¶
&KR0261;&KR0261;蝉蛇蛻愴怳窹徃圖飄颻返旌斾振衣赤城岑潄齒白¶
鶴瀬餐赮鍊精魂洗膸去埃&KR0381;晨朝玉宸高夜醮金景　偓¶
佺授寳訣列缺&KR0135;禳檜采芝麋鹿引燒藥龍虎㑹扶桑倒景¶
長建木盤根大嵒花春&KR0170;茸澗草秋馣馤山輝月姢姢瀑落¶
石&KR1323;&KR1323;息心&KR0026;群動清耳聞衆&KR0284;窓虚琪樹明幕静鵉羽&KR1304;¶
<pb:KR4e0006_SBCK_005-20b>¶
枸&KR0142;藤蔓潜松苓兎絲薈我欲徃從之逍遥觧沉昧風塵正¶
欝㲄原野塞戈祋盗賊熾炎火平人走狼狽湮淪海底珠黯¶
淡日中沬&KR0104;深&KR0142;國天卜瀆文仲蔡撫事生悲傷懐古増感¶
慨上人曇彦孫龍象雄&KR0394;貝道殊心靡它誼合情自最飛書¶
邀應真擺落芻槀廥凄凉念吾儕漂泊累䟽糲短章慙未工¶
浪跡誰&KR0029;頼髙歌向&KR0256;漠安得躬畎澮¶
　　　贈醫學録江仲謙序¶
或稱良醫之用藥猶良&KR0005;之用兵其信然㢤人之死生&KR0029;扵¶
醫國之存亡&KR0029;扵&KR0005;反掌之間吉凶分焉不得其良而用之¶
是以人與國棄也故良&KR0005;投其兵于敵而敵失其所禦良醫¶
<pb:KR4e0006_SBCK_005-21a>¶
投其藥于病而疾失其所聚兵可以殺敵藥可以殺病人皆¶
知之用之有舛則殺病之藥不于病而于其人殺敵之兵不¶
于敵而于其國可不慎㢤故人之&KR0005;死而得良醫國之&KR0005;亡¶
而得良將天下之幸無有大扵此者而天下之功亦無有逾¶
扵此者以之並言良非過矣紹興江仲謙以醫良于其郡甲¶
午之&KR0010;余挈家来紹興紹興地卑&KR0668;&KR0010;又寒暑昜常度家人¶
疾病相連属不絶延仲謙診之劑所投無不愈由是&KR0029;仲謙¶
以為安而信其以良稱不虚矣方予家人之疾也仲謙来視¶
曰某當某日愈某當變某疾疾作後幾日愈無不驗有所餽¶
謝則堅拒不受予嘗讀史見趙充國論邉事無不如其先言¶
<pb:KR4e0006_SBCK_005-21b>¶
魏公子救邯郸于垂亡而却不受賞古今所稱以為賢今以¶
仲謙&KR0026;之良醫之與良&KR0005;其用心真有不期而脗合者良可¶
駭也剡溪姚古道從師于越得疾焉遇仲謙而愈仲謙又不¶
取餽謝郡士之與古道交者多賦詩以羙仲謙而予又為知¶
仲謙者故為序¶
　　　贈徐仲逺序¶
世之所謂禍福通塞者果由扵命耶聖人罕言命命果不足道¶
耶孔子曰道之&KR0005;行也與命也道之將廢也與命也自古固¶
有不仁而安榮守道而戮辱者庸非命乎古之人以夀冨康¶
寜攸好徳考終命為福而不言貴今之論命以官爵之大小¶
<pb:KR4e0006_SBCK_005-22a>¶
品髙下豈古之所謂禍福與今異耶好徳無踰扵仲尼則厄¶
窮而在下顔淵亞聖三十以死曹孟徳司馬仲逹位在人上¶
而以夀終且及其子與孫禍耶福耶所謂命者當何以断之¶
㢤昜曰窮理盡性以至于命孔子曰不知命無以為君子也¶
今之言命者其果有合扵古人否乎天以隂陽五行生為人¶
也隂陽五行之精是為日月木火土金水之曜七曜運乎上¶
而萬形成于下人也者天地之分體而日月木火&KR0095;金水之¶
分氣也理生氣氣生数由数以知氣由氣以知理今之言命¶
者之所由起也夫氣母也人子也母子相感顯微相應天人¶
之理也則亦何可廢㢤日至而麋鹿觧月死而蠃硥瞧温風¶
<pb:KR4e0006_SBCK_005-22b>¶
動而薺麥死清霜降而豊鍾鳴物理相通不可誣也天台徐¶
仲逺以七曜四餘推人生禍福無不驗予甚異之而贈以言¶
若夫吉凶利害之所趋避則吾聞之孟子矣¶
　　　王原章詩集序¶
予在杭時聞㑹稽王原章善為詩士大夫之工詩者多稱道¶
之恨不能識也至正甲午盗起甌栝間予辟地之㑹稽始得¶
盡&KR0026;原章所為詩盖直而不絞質而不俚豪而不誕竒而不¶
恠愽而不濫有忠君愛民之情去&KR0086;㧞邪之志&KR0548;&KR0548;悃悃見¶
扵詞意之表非徒作也因大敬焉或語予曰詩貴自適而好¶
為論刺無乃不可乎予應之曰詩何為而作邪虞書曰詩言¶
<pb:KR4e0006_SBCK_005-23a>¶
志卜子夏曰詩者志之所之也上以風化下下以風刺上主¶
文而譎諌言之者無罪聞之者足以戒詩果何為而作耶周¶
天子五年一廵守命太師陳詩以&KR0026;國風使為詩者俱為清¶
虚浮靡以吟鸎花詠月露而無関扵世事王者當何所取以¶
&KR0026;之㢤曰聖人&KR0086;居下而訕上者今王子在下位而挾其詩¶
以弄是非之權不㡬扵訕乎曰吁是何言㢤詩三百篇惟頌¶
為宗廟樂章故有羙而無刺二雅為公卿大夫之言而國風¶
多出于草茅閭巷賤夫怨女之口咸采録而不遺也變風變¶
雅大抵多扵論刺至有直指其事斥其人而明言之者莭南¶
山十月之交之&KR0011;是也使其有訕上之嫌仲尼不當存之以¶
<pb:KR4e0006_SBCK_005-23b>¶
為訓後世之論去取乃不以聖人為&KR0100;範而自私以為好&KR0086;¶
難可與言詩矣曰書曰惟口起羞昔&KR0171;公以謗詩速獄播斥¶
海外不可以不戒也曰孔子曰&KR0022;有道危言危行&KR0022;無道危¶
行言孫故堯有誹謗之木而秦有偶語之僇亂世之計治世¶
之所與也得言而不言是土瓦木石之徒也王子生聖明之¶
時而敢違孔子之訓而自比扵土瓦木石也耶¶
　　　送余希賢歸江東序¶
有不必問其行而可以知其人則視其所交而巳矣故元禮¶
之門惟林宗可登仲舉之榻非孺子不下夫一介之士未必¶
人人識而知其心也而二子之名以之聞于天下者何耶當¶
<pb:KR4e0006_SBCK_005-24a>¶
是時天下之想望二公不啻如麒麟鳯凰而二公亦直以天¶
下之模楷自任其明如鍳其直如弦其平如衡其公如日月¶
之照人莫不知之也故士之&KR0013;其知者如馬之逢伯樂如劍之¶
遇薛燭如楩楠松柏之得匠石其羙不&KR0045;而自播其價不衒¶
而自定矣别&KR0280;上人為予言余君希賢以池陽府史從監郡¶
九十子陽公治戎江東子陽公甚敬重之有謀畫悉與計議¶
多所弘益及公還紹興希賢又送至浙江之東今將歸請為¶
言以餞之予居王氏南園時希賢嘗来訪余一識靣不䏻頻¶
数接話言惟是子陽公之政事日下扵民門庭無私謁左右¶
無私人則予所目見為有徴也子濯孺子曰尹公之他端人¶
<pb:KR4e0006_SBCK_005-24b>¶
也其取友必端矣人欲知希賢吾當以此論之¶
　　　送章三益之龍泉序¶
古之人有行則歌詩以送之其来逺矣故烝民所以餞山甫¶
崧髙所以贈申伯皆褒述其徳行以勉進其勲業非若後世¶
傷離悼别留連杯酒以攄其兒女子之情態也栝舊多賢士¶
大夫今扵章君之行必有所啓沃振勵不為無益告矣是詩¶
之編庸可忽㢤章君佐石末公拯臨海之窮民敉寜海之狂㓂¶
鎮守寳定招撫松陽遂昌咸有成效功髙而不言心勞而不¶
辞有徳行者固如是㢤今君又奉石末公&KR0702;之龍泉夫龍泉¶
章君之桑梓里也徃&KR0010;石末公以&KR0012;軍破賊揚威福建章君¶
<pb:KR4e0006_SBCK_005-25a>¶
實與有力今此行也&KR0005;簞食壼&KR0308;之塞道左垂&KR0288;戴白之滿¶
車下章君&KR0005;日不暇給而分府可以無西顧之&KR0104;矣章君勉¶
㢤大丈夫生長草茅當平世不務進及遇變故則挺身以為¶
國&KR0009;一方赤子命不亦偉㢤勉㢤章君昔者王司空温河陽¶
皆自藩幕逹于王朝垂名竹帛矧今天下多故章君巳試有¶
効者㢤吾見勲業自此升矣扵是乎言¶
　　　贈陳伯光詩序(并詩)¶
陳君伯光以醫名于栝者也栝故多良醫而伯光為&KR0014;世其¶
祖父業傳有之曰醫不三世不服其藥盖其傳之也逺而試¶
之也詳其可信而無惑也宜矣徃&KR0010;伯光徴予文予時迫戎¶
<pb:KR4e0006_SBCK_005-25b>¶
事不克應所請今至栝伯光又来予乃問之曰昔者神農肇¶
嘗草木䖝魚玉石酌其酸苦辛醎以辨燥&KR0668;寒温披陳其性¶
情表章其好&KR0086;定為君臣佐使秩以九等命之曰藥黄帝岐¶
伯著為經書難疑荅問以閘神用醫之為教不亦大彰明矣¶
乎岐伯既沒則有&KR0002;越人華佗淳于意張仲景孫思邈之流莫¶
不䏻簸弄化機&KR0060;用五材出&KR0255;&KR0017;神造法立方轉移隂陽皆¶
可以血氣朽骨生色腐&KR0079;制人命扵掌上何昔有而今無耶¶
伯光愀然歎曰君何莫之思也人亦有言情随習遷事與時¶
殊昔之為術者早夜以謀道故道成而功日彰今之為術者¶
早夜以謀食故智昏而道與窮&KR0002;是非一日矣且夫三才一¶
<pb:KR4e0006_SBCK_005-26a>¶
理治道無二天地&KR0005;病祲祥豫形人身&KR0005;病氣色先徵病之¶
&KR0005;至其㡬乃萌防㣲遏㡬百病不生㡬動形見力倍功半知¶
及此者其神人乎醫乎醫乎堯舜之為天下亦不外矣乎宜¶
其昔有而今亡也予甚韙其言因序而継以詩曰¶
岐跗不世出人病莫䏻治伊周不世出國病莫&KR0014;醫豈無龍¶
宫方可以完支離桓侯彊自用扁鵲乃見疑去去仙都山中¶
有木與芝服食煉精魄海上從安期¶
　　　季山甫文集序¶
季君山甫文集&KR0002;干卷體格&KR0202;正文詞典雅真可以式後學¶
傳来世不可磨㓕者也予與山甫生同郡自少相友善山甫¶
<pb:KR4e0006_SBCK_005-26b>¶
實長予九&KR0010;其學問才識非予所&KR0014;及也而予以年少忝科¶
第山甫乃屡試不偶庸非時命也耶予自丙子之&KR0010;宦㳺他¶
方山甫亦出典文學外邑不相見者垂二十年是時諸公方¶
留意舉業未暇及古文也乃今年復㑹于栝而&KR0023;覩山甫所¶
為詩文銘記論賛序説莫不彬彬濟濟方駕古人下視塲屋¶
組綴之文不啻如麒麟鳯皇之扵鷃雀鼢䑕也盖其學問之¶
功益勤而真積之力愈乆如水有源而流長如木有根而枝¶
蕃烏得以淺近窺測之㢤嗚呼嶧陽之桐泗濵之石排風霜¶
而齧濤浪不知其㡬年矣然後縆之以絲䋲度之以規矩登¶
之清廟則可以交于上下神示天&KR0005;成其材必先苦之理則¶
<pb:KR4e0006_SBCK_005-27a>¶
然也昔人有以木鑚穿石槃者晝夜不巳卒得丹以為僊今¶
山甫年愈加而志愈謙學愈不倦宜其業日&KR0173;而名日著也¶
人之言曰誰謂華髙企其齊而後之来者其尚以山甫為法¶
焉¶
　　　項伯髙詩序¶
言生于心而發為聲詩則其聲之成章者也故世有治亂而¶
聲有哀樂相随以變皆出乎自然非有能彊之者是故春禽¶
之音悦以豫秋䖝之音悽以切物之無情者然也而况扵人¶
㢤予少時讀杜少陵詩頗恠其多&KR0104;愁怨抑之氣而説者謂¶
其遭時之亂而以其怨恨悲愁發為言辭烏得而和且樂也¶
<pb:KR4e0006_SBCK_005-27b>¶
然而聞見異情猶未能盡喻焉比五六年来兵戈迭起民物凋¶
耗傷心滿目毎一形言則不自覺其悽愴憤惋雖欲止之而¶
不可然後知少陵之&KR0036;于性情真不得巳而予所恠者不異¶
夏䖝之凝氷矣故今&KR0026;項君之集而深有感焉項君與予生¶
同郡而年少長&KR0026;其詩則冲澹而和平逍遥而閒暇似有樂¶
而無&KR0104;者何耶嗚呼當項君作詩時王澤旁流海岳奠乂項¶
君雖不用于世而得以放意林泉耕田釣水無所維係扵此¶
時也發為言詞又烏得而不和且樂也夫以項君之文學而¶
不得&KR0045;歷䑓閣黼黻太平此人情之所不足也而項君不然¶
抱志䖏幽&KR0372;寂寞而無怨項君亦賢矣㢤賢不獲用世而亦¶
<pb:KR4e0006_SBCK_005-28a>¶
不果扵忘世吾又不知項君近日所作復能不悽愴憤惋而¶
長為和平閒暇乎否也感極而思故序而問之¶
　　　吕周臣詩集序¶
仲尼有言曰飽食終日無所用心難矣㢤夫以人心之出入¶
無時苟不至于聖人不惑之地則不有以&KR0053;係而拘止之鮮¶
不飄揺汗漫而無所不之矣故以愽奕為賢乎巳厥㫖微㢤¶
吕君周臣由吏員累月日至九品家居以待選則杜門而作¶
詩有詠史一百首題詠雜花二百有餘首皆意足而語到予¶
嘗見今世之從事于公門者進則慕&KR0096;利以相夸退則交結¶
&KR0020;要談官府是非勾引俗事以致人之慕巳以肥其家未有¶
<pb:KR4e0006_SBCK_005-28b>¶
䏻兀兀獨䖏而留心文墨&KR0002;周臣者也周臣以通濟之才沉¶
下僚而無怨篳門陋巷為詩歌以自適且不刻琢以求衒盖¶
有得扵寡欲養心之道者予故喜而為之序焉¶
　　　送宋仲珩還金華序(并詩)¶
易不云乎有子考無咎庚子之&KR0010;予與金華宋先生俱来¶
京師時¶
上渡江未乆浙東方歸附先生與予及予同鄉葉景渊章三¶
益同居孔子廟學惟日相與談咲雖俱不念家而予三人者¶
亦皆不䏻無芥于心惟先生㤗然耳日與文彦士相從㳺不¶
倦人咸異焉時先生有子二人長曰瓉字仲圭次曰璲字仲¶
<pb:KR4e0006_SBCK_005-29a>¶
珩皆克家盖夙以家事付二子乆矣故先生得以&KR0278;㳺授道¶
于浦江鄭氏之義門至今又十有五年矣去年秋七月予自¶
家重赴　京先生時為翰林侍讀學士執手相盻睞喜溢眉¶
目先生長予一&KR0010;予湏髪巳白過太半齒落什三四左手頑¶
不掉耳瞶足踸踔不䏻趋而先生&KR0066;須&KR0627;黒唇齒朱貝顔渥¶
丹歩&KR0130;坦坦不落¶
朝班後晨起戴星入　國史舘握筆寫細字如青蠅頭日数¶
千且僕僕走承　召命暮歸作詩文四五少不下二三先¶
生素儒家無贏僮僕在　京寓舊城去公舘彌十有五里惟次¶
子璲偕一騶者從夫人又病在寓璲來徃省視父母且奉母¶
<pb:KR4e0006_SBCK_005-29b>¶
粥藥不遑朝夕今年春長子瓉遣二孫自金華来夫人病亦¶
愈扵是先生以事命璲暫還故里而在　朝群公大夫士咸¶
賦詩餞璲望其即還則璲之&KR0014;善事其父執善交其朋友者¶
可見鳴呼若先生可謂有子無咎者矣宜其老而愈康且樂¶
也璲又工楷&KR0144;&KR0032;草書賦詩属文皆足以纉承家業故扵其¶
行序以送之且継以詩曰¶
條風東来靈雨從之之子于邁何以送之　靈雨濛濛沾彼¶
原隰送子于郊為子佇立　有鳴者鳩在彼苞桑習習其風¶
載吹我裳　維桐之華亦炫于野悠悠行子亦駐其馬　維¶
水東流維日西馳春言顧之靡靡其思　維日西馳載昏載朝¶
<pb:KR4e0006_SBCK_005-30a>¶
維水東流以汐以潮芃芃者麥維其黄矣心之思矣維其長矣¶
贈子以詩酌子以酒晤言何其伊邇匪乆¶
　　　送黄叔暘歸金華覲省序(并詩)¶
孟子言君子有三樂以父母俱存兄弟無故為樂之大豈不¶
以是為係乎天人人之所願欲而不可得者㢤夫孝子之欲¶
&KR0139;父母心無窮也&KR0139;父母之道無過乎立身楊名而鮮有&KR0014;¶
及其父母之目見是故君子之急扵仕者良有由也且父母¶
之鞠子亦孰不望其&KR0014;立功立事超乎群倫之上以光大其¶
祖宗之門户也㢤故扵其&KR0004;生也桑&KR0707;蓬矢以射四方不呴¶
呴乎為老婦之慈以嬌之扵膝下也天下之為父母者亦孰¶
<pb:KR4e0006_SBCK_005-30b>¶
無是心㢤而當其生存之時&KR0023;見其&KR0139;者盖十百之中不&KR0014;¶
二三信乎其係乎天而不由乎人也爲人子而知愛其父母¶
則其中心爲何如㢤是故孳孳汲汲不遑自巳仰馳光而興¶
慕俯逝水而長懐當此之時將奚爲而可㢤金華黄生以明¶
經舉扵鄉就試浙江行省貢于春官時年二十有二是&KR0010;¶
上閲天下貢士率多年少慮其未熟扵世故例廪之¶
國學使習聞　朝廷律令練逹治政然後授之職俾勿壊以¶
殖天下之良才扵是生亦與焉其明年翰林學士宋公濂奉¶
命纂脩實録生以工書服勞史舘又善扵所事事竣受命伴¶
讀齊府其年冬十有一月給假還金華覲省父母基與生¶
<pb:KR4e0006_SBCK_005-31a>¶
俱浙東人故翰林群大夫士賦詩送其行而属其序扵基夫¶
生&KR0154;啻扵父母俱存兄弟無故而巳㢤且又有祖母在學日¶
進以充其身又際　盛代事¶
聖主受　命侍從　哲王出入　禁闥此人人之所瞻望而¶
不敢覬者生扵是乎兼之其爲樂不亦大㢤基既爲之序而¶
継以詩且有深望扵生惟兾其服膺乎不愧不怍之訓以接¶
跡扵古昔聖賢而后巳也嗚呼生其勉乎㢤詩曰¶
潜陽回地底暗泉&KR0036;枯荄澤雉雊鷕鷕乳雞鳴喈喈㳺子畏¶
祁寒掩&KR0028;坐如齊濕薪&KR1106;無熖四壁生凉颸青鐙翳其光月¶
華照階苔及此送歸人豈不動我懐贈詩慰繾綣俛仰空徘¶
<pb:KR4e0006_SBCK_005-31b>¶
徊　學古務成巳入官期&KR0139;親髙風吹秋木誰䏻不傷神¶
皇恩重丘山有願俾克伸北風送歸舟江水清漪淪堂上綵¶
衣舞堂前諼草春羽觴澄芳醴鶴髪映丹脣服膺移忠訓布¶
武追古人&KR0113;名著青簡山岳同嶙峋¶
　　　蘇平仲文集序¶
文以理為主而氣以攄之理不明為虚文氣不足則理無所¶
駕文之盛衰實關時之㤗否是故先王以詩&KR0026;民風而知其¶
國之興廢豈苟然㢤文與詩同生扵人心體製雖殊而其造¶
意出辭規矩繩墨固無異也唐虞三代之文誠扵中而形為¶
言不矯揉以為工不虚聲而强聒也故理明而氣昌玩其辭¶
<pb:KR4e0006_SBCK_005-32a>¶
想其人盖莫非聖賢之徒知徳而聞道者也而况又經孔子¶
之刪定乎漢興一掃衰周之文敝而返諸朴豊沛之歌雄偉¶
不餙移風昜尚之機實肇扵此而髙祖文帝制詔天下咸用¶
簡直扵是儀秦鞅斯縣河之口至此㡬杜是故賈䟽董䇿韋¶
傳之詩皆妥帖不詭語不驚人而意自至由其理明而氣足¶
以攄之也周之下享國延祚漢為最乆盖可識矣武帝英雄¶
之才氣盖宇宙而司馬相如又以夸逞之文侈之以啓其夜¶
郞笻筰通天桂舘㤗山梁甫之役與秦始皇帝無異致勤持¶
斧之使封富民之侯下輪䑓之詔然後僅克有終文不主理¶
之害一至扵斯不亦甚㢤相如既沒人猶尚之故揚子雲用¶
<pb:KR4e0006_SBCK_005-32b>¶
是見知成帝然而漢家朴厚之尚巳成其根未嘗㧞也故趙¶
充國&KR0005;也有屯田之奏劉更生宗室子也有封事之言徃復¶
&KR0271;陳周旋辨析誠意懇至理明辭逹氣暢而舒非汲汲以鴻¶
生碩儒争名當代者所&KR0014;及也豈非習尚有源而得之扵自¶
然乎嗚呼此西漢之文所以為盛國祚絶而復續如元氣之¶
不壊而乾坤不死也後之人論不及此而以相如子雲為稱¶
首不亦悲㢤東漢班孟堅之外雖無超世之文要亦不改故¶
尚故亦不失西京舊物下逮魏晋降及于隋駁雜不一而其¶
大㮣惟日趨于綺靡而巳是故非惟國祚不長而聲教所&KR0013;¶
亦不&KR0014;薄四海&KR0026;國風者盍扵是乎求之㢤継漢而有九有¶
<pb:KR4e0006_SBCK_005-33a>¶
享國延祚最乆者唐也故其詩文有陳子昻而継以李杜有¶
韓退之而和以柳扵是唐不譲漢則此数公之力也継唐者¶
宋而有歐蘇曽王出焉其文與詩追漢唐矣而周程張氏之¶
徒又大闡明道理于是高者上窺三代而漢唐若有歉焉故¶
以宋之威武較之漢唐弗侔也而七帝相承治化不减漢唐¶
者抑亦天運之使然與是故氣昌而國昌由文以見之也元¶
承宋統子孫相傳僅逾百載而有劉許姚吳虞黄范掲之儔¶
有詩有文皆可垂後者由其土宇之最廣也今我¶
國家之興圡宇之大上軼漢唐與宋而盡有元之幅員夫何¶
髙文宏辭未之多見良由混一之未逺也金華蘇平仲起國¶
<pb:KR4e0006_SBCK_005-33b>¶
子學錄遷翰林編&KR0113;以其所為詩文示予予得以諦&KR0026;之見¶
其辭逹而義粹識不凢而意不詭盖明扵理而昌扵氣者也¶
與之㳺知其勤而敏不自足其所巳䏻且年方將而未艾也¶
知其他日必以文名扵¶
盛代耀扵前而光扵後也故為之敘而舉昔人之大以期之¶
　　　送謝教授序¶
士有急扵用世者非苟為利禄計也少而學壮而欲行之不¶
得一命則抱材而無所施古之人皇皇焉出彊必戴質夫豈¶
苟而然㢤今之由學校掌出内為儒官循次待用至得官教¶
授亦難矣教授名九品職而不得與民事故謂之冷官繇是¶
<pb:KR4e0006_SBCK_005-34a>¶
以逹于縣府然後得行其所志壮日去而老及之矣如之何¶
其不皇皇也謝君仲連教授于杭期未及三年計餘月無所¶
用即飛書趣代至則長揖出門外若馳峻坂就平陸&KR0002;蒼鷹¶
脫鞲絛而乘長風也夫以仲連之才固冝取科第以早施其¶
用乃屡試而不偶卒就學官以進抑天&KR0005;多其所歷以大其¶
成乎豈人之行止各有其途而係乎数者也譬之順流江河¶
以入海其行有遅速及其造則一耳天門洞開多士輻輳有¶
志扵用世者維其時矣故扵君之行序以壮之¶
　　　送錢士䏻之建昌知州序¶
徃時予與錢君士&KR0014;同日辟&KR0122;江西行省故其交為最厚&KR0010;¶
<pb:KR4e0006_SBCK_005-34b>¶
餘士&KR0014;與幕官論事不合拂衣去未㡬余亦以朽鈍辭歸不¶
得見者九年矣乃今年十月遇于杭予以從仕郎為儒學副¶
提舉又以疾謝事而士&KR0014;以奉議大夫為建昌知州方之官¶
大夫士之工詞章者咸賦詩以為餞俾予序焉夫士&KR0014;與予¶
同以職官充簿書役又同以事辭其出䖏甚&KR0011;而九年之間¶
相去越五等何縣絶耶今既見而喜喜而思語故舊則悽以¶
悲又自&KR0159;其相逢于未老而俱無恙也夫物之生患不得其¶
所性射于處于曽崕而藏莨茂于陂池不以所不願昜其所¶
願今士&KR0014;以長才方為世用而余之朽且鈍愈加扵昔日天¶
將全之俾各&KR0023;其志則一進而一止豈不俱洋洋也㢤勉㢤¶
<pb:KR4e0006_SBCK_005-35a>¶
士䏻知者勞之愚者安之予亦有頼扵君矣¶
　　　送順師住持瑞巖寺序¶
予嘗聞浮屠氏言大&KR0126;跡金剛事云佛既&KR0314;槃西方西方之¶
&KR0017;謂佛巳寂㓕天下不復有佛佛弟子無足畏因悉起為&KR1416;¶
佛之法且大壊佛遂化其身為金剛藍色鑿齒出入無有中¶
咋群&KR0017;食飲其&KR0079;血&KR0017;乃大&KR0357;請命願改過為佛弟子佛法¶
由是不壊今其呪語猶存所謂大&KR0126;跡金剛是也予舊聞人¶
言佛以慈悲為道䏻開闇瞢㧞死苦轉&KR0086;為善聞見患難無¶
不救今又聞佛&KR0014;以武猛服魔&KR0017;聖人曰仁者必有勇豈不¶
信㢤辛&KR0407;之&KR0010;盗賊起四方明年予奉省&KR0702;佐戎浙東聞永¶
<pb:KR4e0006_SBCK_005-35b>¶
嘉有横舟和尚善用矛㦸&KR0211;弩刀劍戈槊撾挺通曲制官道¶
主用之法因禮致于台時天寜寺住持舜田方宣力扞城蚤¶
夜不忘㓕賊見則大喜舉以主其仙居三學寺又明年方氏納¶
欵請降凢以兵事進者措弗用而有司敬和尚之徳&KR0014;復以¶
其教舉爲瑞巖寺長老瑞巖之僧徒聞和尚名亦大喜&KR0005;行¶
請予言予懼世之惽者不知佛之有勇而惑爲佛法者之不¶
當䆒武事故爲道大&KR0126;跡金剛以&KR0036;其&KR0170;焉¶
　　　喜雨詩序¶
同知副都元帥石末公再鎮栝之明年威行惠敷姦&KR0064;日鑠¶
其夏五月禾&KR0112;既藝天乃不雨民大&KR0104;懼公遂致齋沐檮于¶
<pb:KR4e0006_SBCK_005-36a>¶
麗山之祠得雨未沛越翌日命道士設醮于玄妙&KR0026;是日大¶
雨明日又雨又明日乃大雨至夜分民大喜皆拜公貺予時¶
奉省&KR0702;在栝目覩其事因喜而爲詩以&KR0084;大夫君子咸属和¶
焉季君山甫裒而集之又俾予序其故惟公之功在栝甚大¶
而扵此見公之心焉書曰惟徳動天又曰至誠感神矧兹有¶
苗戡亂致治兆在是矣&KR0014;無喜乎¶
　　　唱和集序¶
古人有言曰君子居廟堂則&KR0104;其民䖏江湖則&KR0104;其君夫人¶
之有心不䏻如土瓦木石之瑰然也禹思天下有溺者由巳¶
溺之稷思天下有飢者由巳飢之伊尹思天下有一夫之不¶
<pb:KR4e0006_SBCK_005-36b>¶
&KR0023;則心愧耻若撻于市是皆以天下為巳&KR0104;而卒遂其志故¶
見諸行事而不形扵言若其&KR0036;而為歌詩流而為詠歎則必¶
其所有沉埋抑挫欎不得展故假是以攄其懐豈得巳㢤是¶
故文王有拘幽之操孔子有將歸之引聖人不䏻免也故曰¶
在心為志&KR0036;言為詩先王採而陳之以&KR0026;民風逹下情其所¶
繫者不小矣故&KR0021;公謀父賦祈招以感穆王穆王早寤焉周¶
室頼以不壞詩之力也是故家父之誦寺人之章仲尼咸取焉¶
縱不&KR0014;救當時之失而亦可以垂戒警于後世夫豈徒㢤故¶
&KR0238;室一女子也&KR0029;楹而歗憂動魯國而况扵委質為臣者㢤¶
予至正十六年以承省&KR0702;與元帥石末公謀栝㓂因為詩¶
<pb:KR4e0006_SBCK_005-37a>¶
相徃来凡有所感輙形諸篇雖不得逹諸大廷以訛君子之¶
心而亦豈敢以䟽逺自外而忘君臣之情義也㢤昔者屈原¶
去楚離騷乃作千載之下誦其辭而不惻然者人不知其忠¶
也覧者幸無誚焉萬一得附瞽師之口以感上聽則亦豈爲¶
無&KR0024;㢤¶
　　　靈棋經觧序¶
昔者聖人作易以前民用靈棋&KR0090;易而作也易道奥而難知¶
故作靈棋以&KR0090;之靈棋之&KR0090;雖不足以盡易之藴然非精扵¶
易者又焉䏻爲靈棋之辭也㢤靈棋之式以三爲經四爲緯¶
三以上爲天中爲人下爲地上爲君中爲臣下爲民四以一¶
<pb:KR4e0006_SBCK_005-37b>¶
爲少陽三爲太陽二爲少隂四爲老隂少陽與小隂爲耦而¶
太陽與太隂爲敵得耦而悦得敵而争其常也或失其道而¶
耦反爲&KR0311;或得其行而敵反爲用其變也陽多則道同而相¶
&KR0135;隂多則志異而相乖君子小人之分也隂陽送用體有不¶
同而名随之異變易之道也易之取&KR0090;曰車曰馬曰桷曰矢¶
曰&KR0017;曰狐之&KR0011;推而逹之天下之物無不該矣曰馬矣而又¶
化爲龍曰水矣而又以爲雲變易之義也非通天下之&KR0296;者¶
不識也故曰靈棋&KR0090;易而作也非精扵易者不䏻也予每喜¶
其占之驗而病觧之者不識作者之㫖而以世之卜師之語配¶
之故爲申其意而爲之言若夫以爲黄石公之授張子房之¶
<pb:KR4e0006_SBCK_005-38a>¶
受則傳無其文史無其實不敢從而附㑹之也¶
　　　宋景濂學士文集序¶
太史公宋濂先生金華潜溪人也其字為景濂五&KR0010;&KR0014;詩九¶
&KR0010;善属文當時號為神童若經若史若子集無不徧覽&KR0186;䏻¶
記憶年未弱冠文名播扵遐迩至正中詞林群公奏為國史¶
編&KR0113;力辭不起¶
大明皇帝㝎&KR0166;建業丞相李韓公以名聞即日遣使者奉書¶
幣聘致之俾提舉江南儒學授¶
皇太子經擢居記注之職㑹有¶
詔繤&KR0113;元史東南名士一時皆集復¶
<pb:KR4e0006_SBCK_005-38b>¶
命充總裁官書成入翰林為學士海内求文者項背相望碑¶
版之鐫照耀乎四方髙麗日本安南之使毎朝貢京師皆問¶
安否且以重價購其潜溪集以歸至有重刻以為楷式者儒¶
林清議僉謂開國詞臣當推為文章之首誠無間言也先生¶
之著述多至百餘卷雖入梓者巳乆其門人劉剛復請基擷¶
其精深别成一編庻幾便扵誦習且徴言序之昔者楚國大¶
司徒歐陽文公玄賛公之文曰先生天分至髙極天下之書¶
無不盡讀以其所藴大肆厥辭其氣韻沉雄如淮隂出師百¶
&KR0062;百勝志不少懾其神思飄逸如列子御風飄然褰舉不沾¶
塵土其詞調清雅如殷卣周&KR0212;龍紋漫㓕古意獨存其態度¶
<pb:KR4e0006_SBCK_005-39a>¶
多變如晴躋終南衆騶前陳應接不暇非才具衆長識邁千¶
古安&KR0014;與扵此鳴呼文公之言至矣盡矣設使　基有所品¶
評其&KR0014;加毫末扵是㢤今用備抄冠扵篇端而幷繫先生出¶
處之大略使讀者有所考焉先生赴　召時基與麗水葉¶
公琛龍泉章君溢實同行葉君出知南昌府以殁章君官至¶
御史中丞亦以夀終今幸存者惟基與先生耳然皆頺然日¶
就衰朽尚可咈剛之所請而不加之意乎雖然先生之文其¶
傳世央矣基亦何&KR0014;與力扵其間㢤文粹十卷而詩居其一¶
云¶
<pb:KR4e0006_SBCK_005-39b>¶
¶
太師誠意伯劉文成公集卷之五終¶
