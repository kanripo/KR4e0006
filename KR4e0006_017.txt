# -*- mode: mandoku-view; -*-
#+TITLE: 太師誠意伯劉文成公集
#+DATE: 2015-09-11 16:32:52.020603
#+PROPERTY: ID KR4e0006
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 17
#+PROPERTY: FILE SB04n0514-017誠意伯劉文成公文集-卷第十七.
<pb:KR4e0006_SBCK_017-1a>¶
太師誠意伯劉文成公集卷之十七¶
　　　　　　　　　　　　　　　後學䴡水何鏜編校¶
　　五言絶句¶
　　　題梅屏二絶¶
樹杪過流星輕霜落半庭踈花與孤客相對一青燈¶
獨酌梅花下憐花與鬢同折花還挿鬢顛倒笑東風¶
　　　題小畫¶
庭前緑荷葉香氣濃扵酒踈雨忽飛来的皪明珠走¶
　　　春晚¶
踈雨随風過輕寒薄暮歸猶憐數花朶辛苦駐春輝¶
<pb:KR4e0006_SBCK_017-1b>¶
　　　遣興¶
扵越三年客思家一百旬如何今夜月却憶鏡湖春¶
　　　歲晏¶
歲晏悲風急空江白晝隂黄蘆與紅蓼無䖏不傷心¶
　　　途中見去鴈¶
昔與鴈同歸今来鴈北飛殷勤祝過鴈来徃莫相違¶
　　　漫成(九首)¶
春暁正堪睡嫌他牎上明無端雙楚雀又向屋頭鳴¶
明月圓復缺春風去不来涙随花雨落點點在蒼苔¶
昨夜三更裏還鄉夣却成朦朧半驚覺連喚小兒名¶
<pb:KR4e0006_SBCK_017-2a>¶
日暮庭隂合斜陽復照簷不禁風絮亂寂寞掩重簾¶
病身勞應接長日掩雙扉燕子來何晚春歸寒未歸¶
炎赫迎新節綈𫀆洗未乾那知一夜雨更作九秋寒¶
萱草花空發丁香子又生浮雲無䖏所孤月不湏明¶
淚為看花落愁因對酒多良辰不再得衰莫欲如何¶
望帝千年魄聲聲是淚流空庭無竹樹省得一春愁¶
　　　題墨竹¶
風梢舞空烟露葉滴晴月折取寄情人感此歲寒節¶
　　六言絶句¶
　　　題山水小畫二首¶
<pb:KR4e0006_SBCK_017-2b>¶
鄂渚輕舟未發瀟湘倦客多愁可恨一江春水無情日夜東¶
流¶
碧草桃源路断紫芝啇嶺雲深髙樹月明啼鴂一聲一度傷¶
心¶
　　　題畫竹¶
葉間重露猶滴林表寒烟未開想見沅湘江上月明環佩歸¶
来¶
　　七言絶句¶
　　　題畫梅¶
夭桃䏻紫杏䏻紅滿靣塵埃怯晚風争似羅浮山磵底一枝¶
<pb:KR4e0006_SBCK_017-3a>¶
清冷月明中¶
　　　讀史有感¶
千古懐沙恨逐臣章䑓遺事最酸辛可憐日暮高唐夣繞盡¶
行雲不到秦¶
　　　分贓䑓¶
突兀髙臺絫土成人言暴客此分贏飲泉清節今寥落可但¶
梁山獨擅名¶
　　　漫成¶
階下青苔砌上莎春深烟雨自相和幽蘭生在空山裏縱有¶
清香柰爾何¶
<pb:KR4e0006_SBCK_017-3b>¶
　　　春雨三絶句¶
春雨和風細細来園林取次發枯荄古墻芳草無生䖏一滴¶
還成一點苔¶
翠麥黄花爛熳春蒼顔皓首别離人相㸔一咲渾成夢又見¶
汀洲老白蘋¶
一雨如膏五日泥長烟不散草萋萋殷勤分付墻邉柳為挽¶
流鶯自在啼¶
　　　秋興二首¶
嫋嫋西風起白蘋妖紅媚緑㸔成塵九衢車馬如流水盡是¶
邯郸夣裏人¶
<pb:KR4e0006_SBCK_017-4a>¶
梁間燕子去悠悠絡緯寒螿管領秋誰遣荘周化胡蝶不勝¶
憔悴為花愁¶
　　　題梧桐折枝翎毛圖¶
瓊柯碧葉两參差又是西風白露時鳯鳥不来嘉實晚小禽¶
㗸上最髙枝¶
　　　題竹根小禽圖¶
竹露無聲墜碧柯小禽相對啄秋莎江湖鴈鶩肥梁稻矰&KR0819;¶
連天雨霧多¶
　　　題畫猫¶
碧眼烏圓食有魚仰㸔胡蝶坐階除春風漾漾吹花影一任¶
<pb:KR4e0006_SBCK_017-4b>¶
東郊䑕化鴽¶
　　　過閩關¶
天上絲綸啓玊封歡聲雷動八州同閩江渺渺通炎海添作¶
恩波到日東¶
　　　題竹木石圖(二首)¶
凌霜傲雪無人問拂水梢雲意自閑願就姮娥借明月卧㸔¶
鸞鳯舞空山¶
古木蕭森傍水隈鳯凰飛去不飛回披烟細㸔蒼莨葉知是¶
湘君涙濕来¶
　　　題蟹(二首)¶
<pb:KR4e0006_SBCK_017-5a>¶
殻闘犀凾手闘兵沙堤潮落可橫行稲根香軟蘆根羙未斍¶
江山酒興生¶
擁劒横行氣象豪渾疑縑素是波濤䏻令吻角流饞沬莫向¶
牎前咤老饕¶
　　　題枯木圖¶
幹排風雨三千尺根老氷泉八百年不用江頭喚元緒何妨¶
湖上識神仙¶
　　　題陳太𥘉畫扇¶
炎天玉爍水銀流琴上薰風可觧憂不負吾皇麟趾意只今¶
誰是冨民侯¶
<pb:KR4e0006_SBCK_017-5b>¶
　　　詠史¶
姦雄盗竊幸傾危只道冥冥便可欺想得民心思漢日正當¶
楊子劇秦時¶
　　　遣興¶
一炷清香一卷書此身安䖏是吾廬緑槐翠栢宜長日門外¶
何湏長者車¶
　　　題明皇幸蜀圖¶
斜陽慘淡照霓旗石棧縈紆㒒馬羸想得林間子䂓鳥断崖¶
青壁亦相随¶
裂帛聲中發禍機白華歌㫁草菲菲可憐蜀道三軍恨不記¶
<pb:KR4e0006_SBCK_017-6a>¶
他年武惠妃¶
　　　題柯敬仲墨竹¶
蒼龍倒掛不入地回首却攀雲上天夜深雲散明月出化作¶
脩篁舞翠烟¶
　　　移梅亭¶
貫石稍雲一樹梅誰教移向畫堂㘽月凉夜色清如水其那¶
楼頭玊笛哀¶
　　　題趙仲穆畫眉圖¶
有羙清掦婉且閑橫雲吐月闘彎環平生不識張京兆却對¶
粧䑓寫逺山¶
<pb:KR4e0006_SBCK_017-6b>¶
含簧茹管細相和語困春風意更多驚起佳人應有恨㕠蛾¶
蹙損不成歌¶
　　　題畫山水¶
澹澹輕烟羃半林涓涓飛瀑瀉遥岑偶然坐石觀流水不記¶
還山路淺深¶
　　　題石末元帥扇上有陳太𥘉畫松¶
老松根幹如鐵石般匠不知空谷深永夜高風吹萬竅啇聲¶
滿地作龍吟¶
　　　題渭橋圖¶
百戦平城憤未銷武皇赫怒属天驕可憐陵樹秋風後貂㡌¶
<pb:KR4e0006_SBCK_017-7a>¶
駝裘拜渭橋¶
　　　皆春亭¶
草色青青日色黄暖烟烘露百花香曉窓夣入挑園去驚覺¶
啼鸎在緑楊¶
　　　題小景¶
江頭日日起西風江樹驚寒葉變紅天澹雲低何䖏鴈一行¶
飛下荻花中¶
　　　題梅花小禽圖¶
三鳥翩翩海上来一雙飛去入瑶㙜可憐鎩羽空山裏獨立¶
寒枝怨野梅¶
<pb:KR4e0006_SBCK_017-7b>¶
　　　題湖山烟雨圖¶
湖上青山烟雨寒湖中一棹欲歸難白蘋自老東風裏腸㫁¶
黄昏獨倚闌¶
若耶溪上雨聲来秦望山前霧不開欲渡鏡湖㝷禹完蒼藤¶
翠木㫁猿哀¶
　　　次韻和王文明絶句漫興十八首¶
芙蓉湖上夕陽低楊柳枝頭一鳥樓獨倚䦨干㸔山色白雲¶
飛過若耶溪¶
年華如水去堂堂何䖏無愁不㫁腸天上群僊風雨外人間¶
明月夜凄凉¶
<pb:KR4e0006_SBCK_017-8a>¶
觧印淵明柳映門床頭酒盡卧空尊牎風吹破羲皇夣閑㸔¶
山雲起石根¶
竹根草葉垂書帶苔靣蝸涎學篆文坐到慱山香燼歇不知¶
新月出㣲雲¶
眼見繁花開滿林即㸔嫩葉緑成隂杜䳌啼落西山月一夜¶
相思萬里心¶
澹澹輕風冷透衣冥冥細雨客思歸若爲化得遼東鶴逺逐¶
浮雲汗漫飛¶
天邉雲氣来湏女湖上輕雷起少男一陣微涼踈雨過滿池¶
蓮蕋緑如簮¶
<pb:KR4e0006_SBCK_017-8b>¶
風翻竹籜空林響雨縋蛛絲落蕋縣長日掩關無客到一眉¶
山水對嬋姢¶
江北江南幾驛亭可憐疆半草青青夜凉月白西湖水坐㸔¶
三台上将星¶
舊㳺何䖏渺煙蘿㡬度相思夢玉珂莫向天涯苦回首野猿¶
木客恣經過¶
東海鯨鯢倒百川西江波浪阻征舡誰䏻散髮空山裏學取¶
希夷石上眠¶
夣裏分明到廣寒夣回月落斗闌干碧桃吹盡無人覺滿䄂¶
西風涕泗漙¶
<pb:KR4e0006_SBCK_017-9a>¶
暁晴何䖏一黄鸝飛上花枝欵欵啼獨坐小窻歌伐木偶然¶
懐古憶祈奚¶
釣得槎頭縮頸魚隔墻有酒貫錢酤近来酒價如珠玊獨飲¶
千錢不要扶¶
樓頭新月闘弓彎樓外青山對客閑深夜忽然思徃事夢随¶
孤鶴遶雲間¶
一自江淮作戰埸城池無䖏不金湯轅門湏識黄公略莫與¶
蕭娘競粉粧¶
草廬不枉逹官車長日惟消滿架書睡足北牎清似水数聲¶
殘角起城烏¶
<pb:KR4e0006_SBCK_017-9b>¶
故鄉蛇豕滿柴荆異域風塵嘆此生至竟迂狂成濩落可憐¶
天地一浮萍¶
　　　題羙人書紅葉圖¶
紅葉随波豈自由綵毫空復寫綢繆無人觧識詩中意天上¶
塵間總是愁¶
　　　送鮑生之閩中¶
青青芳草夾長堤漠漠輕煙送馬蹄他日相思建溪上棠梨¶
花發鷓鴣啼¶
　　　題米氏小景二首¶
陌上春風紫翠重烟含汀樹淡還濃夜来水漲溪橋㫁應是¶
<pb:KR4e0006_SBCK_017-10a>¶
雷霆起蟄龍¶
春霧昏昏雨散絲溪流拍岸小橋危猿啼鳥呌山鬼出正是¶
行人腸㫁時¶
　　　題安石蒲葵圖¶
東山導騎出巖阿能使枯蒲貴綺羅却恨卞和無禄位中宵¶
抱玊涙成河¶
　　　題滄江獨釣圖¶
山繞滄江一釣舡又随斜日下長川小魚不食大魚去風定¶
逺林生白烟¶
　　　題二喬圖¶
<pb:KR4e0006_SBCK_017-10b>¶
江上挑花紅粉腮偶然吹入玊堂来東風日暮和烟雨多少¶
飄零委緑苔¶
　　　題小畫¶
夕陽山下水鱗鱗一葉輕舟釣白蘋謾道江湖堪浪跡荻花¶
風雨更愁人¶
　　　惆悵二首¶
紫薇花樹小樓東日炙霞蒸似錦紅過了春風到秋露可堪¶
零落碧苔中¶
與君為别幾清秋鴻鴈来時輙上樓今日倚楼無鴈過㫁腸¶
風水隔瀛洲¶
<pb:KR4e0006_SBCK_017-11a>¶
　　　次韻和石末公見寄五絶¶
楩楠割截為椽杙歲暮搜材到柞薪悵望無因見夏后再平¶
水土叙彛倫¶
廟略䏻回十萬夫詩書郤縠近来無何由入奏明光殿指點¶
山河一統圖¶
春滿郊原樂意融野花庭草競纎穠惟餘陵上青青栢不向¶
東風改舊客¶
越溪清水淬干将鬼魅驚啼畏夜光不共鉛刀争利鈍何妨¶
玊匣且深藏¶
漢殿千門錦繡開不堪一夜柏梁災魯般骨朽蕭何死腸断¶
<pb:KR4e0006_SBCK_017-11b>¶
無人為取材¶
　　　過蘇州(九首)¶
姑蘇臺下垂楊柳曽為張王護禁城今日淡烟芳草裏暮蝉¶
猶作管絃聲¶
姑蘇㙜下垂楊柳落葉蕭蕭日暮風天地山河有真主迎来¶
送徃總成空¶
憶昔呉宮無事時滿城楊柳舞西施如今柳盡西施死恨殺¶
當年陌上兒¶
陌上清歌最可聴誰知此是㫁腸聲就中更有楊枝曲恨殺¶
昏鴉及暁鶯¶
<pb:KR4e0006_SBCK_017-12a>¶
虎丘山下月朦朧閶闔門前動地風子夜一聲琴一闋杜䳌¶
聲在碧雲中¶
燈映前牎𥿄不鳴四隣無語犬號聲南陽巳起為霖了何用¶
人間更得名¶
滿地寒風滿靣塵荒烟白草舊通津晏安酖毒俱亡國可但¶
西施觧悞人¶
成敗由天衆所知烏江㧞劒更何疑誰言碧海剸蛟手也學¶
臨春井底兒¶
小雨如膏漬陌塵一溝寒碧曉生鱗餘年巳自無多子更向¶
途中見早春¶
<pb:KR4e0006_SBCK_017-12b>¶
　　　題盡菜戯呈石末公¶
列鼎羔羊厭腯肥園官菜把莫嫌㣲年来騎士工墮突此物¶
人間亦見稀¶
　　　漢世祖¶
白水龍飛紹赤精鴟梟盡入太官羹三驅只貸樊崇死侯印¶
應慙不義名¶
　　　凉夜¶
瀟瀟凉雨瀉簷瀧聒聒鳴蛙似吠龎惟有露螢憐寂寞却将¶
光景到書牎¶
　　　五月十九日大雨¶
<pb:KR4e0006_SBCK_017-13a>¶
風驅急雨灑髙城雲壓輕雷殷地聲雨過不知龍去䖏一池¶
草色萬蛙鳴¶
　　　次韻和石末公二絶¶
槖裏金多嫂自迎殻中珠滿蚌䏻明文犀亦有通靈角天上¶
龍彲盡可攖¶
徒聞弹鋏怨無魚未見兼程貢蠟書四海城池總完璧只今¶
誰是藺相如¶
　　　白塔寺¶
物换星移事巳迷從来此地惑東西可憐如鏡中天月獨照¶
城烏夜夜啼¶
<pb:KR4e0006_SBCK_017-13b>¶
　　　題風中水仙花圖¶
癡妬封家十八姨不争好悪故相欺沅湘日暮波濤起翠蕩¶
瑶翻欲渡遅¶
　　　送醫士賈思誠還浙東二首¶
西風嫋嫋水鱗鱗一曲離歌淚滿巾殘柳數株鷗數點夕陽¶
江上送歸人¶
落木長亭獨客回蹇驢聊可當駑駘還山湏種千株杏等待¶
仙華道士来¶
　　　絶句漫興七首¶
一歲三春好景光紛紛紅紫競芬芳芙蓉亦有傾城色不見¶
<pb:KR4e0006_SBCK_017-14a>¶
東風却拒霜¶
風散螢光夜未分隔窓凉雨落紛紛秋衾不與還鄉夢征鴈¶
南来獨自聞¶
碧瓦凉生月欲流露蛩楓葉共啼秋城烏半夜驚飛起只為¶
離人白盡頭¶
多事池邉促織兒聲聲哀怨旅魂知干戈滿地無機杼長夜¶
辛勤説與誰¶
伐木丁丁谷響傳楩楠檏樕共成烟扶桒不是人間樹因見¶
滄溟變稲田¶
愁極毎将歌當哭歸来不覺咲成狂蓬山縹緲鯨鯢外一夕¶
<pb:KR4e0006_SBCK_017-14b>¶
相思九㫁腸¶
永夜西風嫋嫋来露華如玊委蒼苔碧鷄啼落山頭月腸㫁¶
槐根夣不回¶
　　　憶昔二首¶
憶昔上林花發時黄蜂撩乱蝶參差如今花落枯枝在付與¶
秋䖝掛網絲¶
憶昔揚州㸔月華滿城絃管滿人家可憐今夜中秋月獨照¶
寒蛩泣細沙¶
　　　呼燈¶
溽暑蒸人百體柔中宵揮汗想清秋西風一夜吹庭樹驚起¶
<pb:KR4e0006_SBCK_017-15a>¶
呼燈問敝裘¶
　　　磨石岡作¶
磨石岡頭雲&KR0668;衣謝公墩上雨霏霏西風忽捲殘陽岀臨水¶
登山忘却歸¶
　　　夜坐二首¶
露泣寒螿唁㫁魂風驚簷鐸語黄昏羇愁悄悄成危坐㸔盡¶
空墻上月㾗¶
蟲響莓苔葉響廊月光如雪露如霜銅壺管領催華髮一夜¶
應添百刻長¶
　　　送别¶
<pb:KR4e0006_SBCK_017-15b>¶
送别江頭日欲沉落潮風急鳥歸林秋雲恰似人情薄秋水¶
還同客恨深¶
　　　無寐¶
夜長無寐待鳴雞及至雞鳴夢却迷驚起朝陽斜照屋一眉¶
殘月在天西¶
　　　棲烏¶
歸鴈将秋入楚天薄雲開月伴愁眠露寒葉動棲烏起一呌¶
千聲落枕邉¶
　　　羲和¶
㫁梗枯莖付野蒿冷風凉雨剥征𫀆羲和只在嵎夷宿自是¶
<pb:KR4e0006_SBCK_017-16a>¶
金烏未發毛¶
　　　紈扇¶
樹頭風露咽玄蟬錦褥新張竹簟捐紈扇團團霜雪色好蔵¶
篋笥待明年¶
　　　漫成二首¶
沉水香銷金博山月滿樓臺深夜寒瑶琴弦絶不可弹葉落¶
烏啼尋夣難¶
江水如天月如水落葉蕭蕭夜風起一寸愁心千萬里不見¶
行人應未巳¶
　　　詠史¶
<pb:KR4e0006_SBCK_017-16b>¶
六雄糜沸擾天綱天下嗷嗷望禹湯多事秦皇䏻一統却教¶
人憶楚懐王¶
天與聦明作大君應天在實豈虚文重瞳若觧行仁義不枉¶
芒碭五色雲¶
　　　有感(七首)¶
物换星移事巳迷重来舊䖏惑東西可憐如鏡天邉月獨照¶
棲烏半夜啼¶
焚書千古訝嬴秦迯難茫茫走縉紳尚憶啇山近京洛白頭¶
容得採芝人¶
甲楯孤棲死不疑那将宗社换西施想應嘗膽秋風夜恰似¶
<pb:KR4e0006_SBCK_017-17a>¶
無忘檇李時¶
鴻鴈来時月滿天客途僮僕自相憐荒村觸眼惟茅屋榆柳¶
蕭踈起暮煙¶
黍穗髙低菊有華㕓居恰似野人家夕陽日向西墻過只為¶
㣲生换鬢華¶
魚塩充牣稲梁肥誰窹繁華是禍機日暮無人唁亡國寒雅¶
猶帶夕陽飛¶
漫漫陽春不見秋人生得意總忘愁茱茰謝盡芙蓉發清夜¶
吹笙月滿樓¶
　　　送金華何生還鄉覲省(五首)¶
<pb:KR4e0006_SBCK_017-17b>¶
金華山色翠亭亭曽駐仙人白玊軿羡汝結廬松柏裏卧㸔¶
鸞鶴下青冥¶
尚想髙人何北山談經論道此山間故家文物依然在似汝¶
湏歸玊筍班¶
漫漫東風吹緑蘩行人江上發歸軒想應今夜春山月華髮¶
蕭蕭正倚門¶
樓外桃花紅錦披當花把酒映花枝慈親飲酒㸔兒咲記摘¶
桃花洗靣時¶
送兒岀去望兒歸㸔盡雛鴉弄夕暉清曉開門兒却到蠨蛸¶
飛上老萊衣¶
<pb:KR4e0006_SBCK_017-18a>¶
　　　春日雜興(八首)¶
采石磯頭春水平長干橋下暮潮生誰能載酒㝷芳草楊柳¶
堤邉信馬行¶
過雨柔桑綟綬新涵風細麥碧波匀鳴鳩語燕聲相應又是¶
人間一度春¶
春霧冥冥木葉稠蒼鷹拂羽化為鳩莫将松桂夸桃李柱下¶
先生早白頭¶
日自西馳水自東落花飛絮總随風舊巢燕子今何䖏烟兩¶
庭臺似夣中¶
花競嬌嬈草競芳縱横只是為春忙夭桃穠李先飄落不及¶
<pb:KR4e0006_SBCK_017-18b>¶
薔薇與海棠¶
細雨冥冥晝掩扉更無芳草有垣衣人生一世邯郸夣老病¶
無眠夣亦稀¶
雨隱滄江霧隱山鄉關迢逓寄書難病来只盼春風到不擬¶
春風暁更寒¶
日出江空暁氣柔白蘋風起渚烟收夜来一餉三更雨送盡¶
飛花入海流¶
　　　題陳大𥘉畫扇(三絶)¶
一道滄江隔戦塵白蘋風起浪鱗鱗新亭滿眼神州涙未識¶
中流擊楫人¶
<pb:KR4e0006_SBCK_017-19a>¶
泛湖浮海兩如何滿地悲風起白波争似乘槎随博望王繩¶
光裏㸔山河¶
水净沙明一葉舡釣絲牽月過長川五湖何地宜生理我欲¶
從之問計然¶
　　　七月七日¶
百年佳㑹㡬今宵脉脉相㸔一水遥漫道天孫觧專巧却教¶
鳥鵲爲成橋¶
　　　夜泊桐江驛¶
伯夷清節太公功出䖏非邪豈必同不是雲臺興帝業桐江¶
無用一絲風¶
<pb:KR4e0006_SBCK_017-19b>¶
　　　即景(二首)¶
江城五月冷脩脩細雨㣲風拂靣愁汀蓼不知猶是夏競開¶
丹粟滿枝頭¶
薄寒輕雨細如絲風滿長川棹去遲漠漠野田将瞑色纎纎¶
汀草欲青時¶
　　　御柳(二首)¶
御柳青青隂緑池迎春擢秀不違時　皇恩天地同生育雨¶
露無私爾最知¶
漫漫春風入舜韶緑楊舒葉乳鶯調　君王不為娛聲色無¶
用辛勤學舞腰¶
<pb:KR4e0006_SBCK_017-20a>¶
　　　苕溪皇甫秀才幽居(二首)¶
玄晏先生一草廬萬竿脩竹五車書日髙無客来驚夣自謂¶
公侯總不如¶
天目山前苕水流野華啼鳥自春秋滄浪清濁吾何預坐聽¶
松風咲許由¶
　　　遣興¶
萋萋芳草掩重門幾樹斜陽照㫁魂坐愛㣲風起蘋末月明¶
簷鐸語黄昏¶
　　　梅花七絶句¶
風林凋盡碧琅玕的皪梅花好自㸔霜白月明殘雪夜一枝¶
<pb:KR4e0006_SBCK_017-20b>¶
危拂斗杓寒¶
群山積雪慘晴曦石裂玄氷萬木披不是孤芳貞不撓陽和¶
争得上枯枝¶
紫府仙人萼緑華暫抛瓊苑到天涯㫁魂應化為蝴蝶夜夜¶
歸来阿母家¶
稀踈寒玉小樓東骨冷魂清五夜風惟有翠禽憐寂寞一雙¶
相倚月明中¶
蕋宮仙子媿雲鬟姑射神人薄錬顔借問髙標誰得似白頭¶
蘇武在天山¶
瓊跗玉葉两依依揺落空山物色㣲青女不知幽獨意忍寒¶
<pb:KR4e0006_SBCK_017-21a>¶
猶自妬芳菲¶
微陽穉緑未能還四海昆䖝總閉關只有梅花見天意先将¶
春色到人間¶
　　　雪中三首¶
竈下孤烟欝暁炊簷前寒鳥啄枯籬瓊瑶滿地無行跡正是¶
袁安獨卧時¶
一夜雪深一尺餘平明鳥雀噪堦除移床漫向明牎下圖得¶
清光好照書¶
漠漠随風結逺埃輕輕糝地集枯荄春前有意呈三白知是¶
陽和次第来¶
<pb:KR4e0006_SBCK_017-21b>¶
　　　雪後遣興¶
朝寒布糓應時鳴起向回廊獨自行殘雪未消簷影寂滿庭¶
幽草㸔春生¶
　　　絶句二首立春夜聞蛙鳴作¶
鬼門竹管動輕灰春色先從地底来月落江城聞畫角五更¶
殘夣一時回¶
輕輕細雪點枯池嫋嫋東風拂樹枝春到草根人未覺夜来¶
先有蟄蛙知¶
　　　絶句九首¶
異鄉風景不知春滿地蒼苔一病身睡起無人問幽獨杜鵑¶
<pb:KR4e0006_SBCK_017-22a>¶
聲在緑楊津¶
花自飄零草自榮何湏惆悵獨關情髙軒日永成危坐隔水¶
風来聞鍜聲¶
雨餘烟柳約青絲風過芹塘澹碧漪正是愁来無着䖏緑隂¶
庭館暮寒時¶
一樹穠華半夜風平明枝上十分空黄蜂紫蝶紛紛去留得¶
蒼苔藉碎紅¶
槐葉隂隂覆短墻㣲風細雨麥秋凉如何一歲三春景不及¶
閑牎午夣長¶
淮水東邉舊六朝瓊樓翠館白雲銷于今只有垂楊柳猶似¶
<pb:KR4e0006_SBCK_017-22b>¶
當時舞細腰¶
花落江臯宿雨晴野烟消盡見蕪城鳯簫一去無回日不及¶
年年緑草生¶
天塹長江似海深江頭山鬼咲埋金東家醸酒西家醉世上¶
英雄各有心¶
暖風吹帳日光遅恰似清和四月時黄鳥不知人嬾起未明¶
啼上緑楊枝¶
　　　半山寺二首¶
王家廢寺舊聞名荆棘花開鳥自鳴深夜狐狸穿破塚佛燈¶
争似鬼燈明¶
<pb:KR4e0006_SBCK_017-23a>¶
奸邪変法事多端氣𦦨興妖膽自寒漫道謟䛕堪媚佛竟将¶
佛作麽人㸔¶
　　　絶句漫興十一首¶
風光何故惱閑人我欲乗槎一問津滿地緑隂迷㫁夣五更¶
啼鳥不勝春¶
兎葵燕麥舊人家曽唱南朝玊樹花寒暑又随風日轉東陵¶
誰種邵平瓜¶
莫道花開便是春莫言沙漲即成津南風過了東風起愁殺¶
江頭待渡人¶
新鸎枝上語如絲似與覉魂話所思不用登樓㸔草色白蘋¶
<pb:KR4e0006_SBCK_017-23b>¶
香散巳多時¶
相思舉目萬重雲燕去鴻来杳不聞漫説黄金䏻得士只今¶
誰是望諸君¶
五湖風雨夜埀綸一葉扁舟一粟身至竟雲濤歸大&KR0676;烟波¶
還属釣魚人¶
病客無錢試藥方出門聊復信行藏争知頭上蕭蕭髮却與¶
逰絲較短長¶
池靣新荷貼小錢荷心點點露珠圓開花結子應堪待乱荇¶
空萍正可憐¶
嫋嫋江風轉白蘋輕花乱蕋㸔成塵誰䏻爇取生犀角采石¶
<pb:KR4e0006_SBCK_017-24a>¶
磯頭照水神¶
日落群山返照餘槐隂夣覺夕陽𥘉夜閑不畏更籌短收取¶
流螢映讀書¶
白鷺洲邉白鷺鷥一雙相對立䙰褷日斜隔水分明見不分¶
人間有别離¶
　　　漫成三首¶
八駿茫茫去不回白雲歌曲使人哀鯪魚風起鯨鯢湧青鳥¶
何由海上来¶
瞿塘怒水激天風回首童顔変老翁落日長年鳴櫓過白鷗¶
飛出浪花中¶
<pb:KR4e0006_SBCK_017-24b>¶
㣲凉生𬒮一登樓落照歸鴉點點愁誰似孤雲獨無事随風¶
直到海西頭¶
　　　不雨遣悶二首¶
朝霞不作黄昏雨暝靄徒為白晝風日上髙林啼布糓聲聲¶
只在短墻東¶
池上芹泥即漸乾梁間燕子拾蟲難緑窓無限傷春意㸔盡¶
斜陽更倚䦨¶
　　　雨餘¶
枯池得雨閙群蛙䖤壇含漿總有家為愛㣲凉宜暁夣不知¶
晴日滿庭沙¶
<pb:KR4e0006_SBCK_017-25a>¶
　　　無題絶句二首¶
花自飄零水自流無情有恨月如鈎十年一枕三更夣嬴得¶
風烟滿地愁¶
後夜蛾眉約淺黄河邉猶翳玉繩光不知何䖏藤蘿上全見¶
姮娥一靣粧¶
　　　春蠶¶
可咲春蠶獨苦辛為誰成繭却焚身不如無用蜘蛛網網盡¶
蜚䖝不畏人¶
　　　晚興¶
腐草餘光㓕又明㣲風不起夕凉生絶憐一餉池塘雨只得¶
<pb:KR4e0006_SBCK_017-25b>¶
青蛙半夜聲¶
　　　睡起¶
濃緑當軒日上遅病身只與睡相宜覺来却恠荘周蝶繞盡¶
殘枝過别枝¶
　　　喜雨寄夏允中五絶¶
好雨知時五月零豆苗瓜蔓一時青老夫亦起中庭立兩眼¶
㸔天似醉醒¶
隱隱輕雷不起風𪷟𪷟宻雨遍長空枯根發秀新莖長小草¶
那知造化功¶
渙汗如蒸𬒳體流日髙强起倦梳頭多情一夜千山雨消盡¶
<pb:KR4e0006_SBCK_017-26a>¶
人間萬斛愁¶
水鸛長嘷應九陵山雲䖏䖏上如蒸定知谷鮒從今後不向¶
西江乞斗升¶
江暗天低雨脚垂屋鳴簷㵼入枯池却憐似鏡新荷葉不見¶
魚跳鷺浴時¶
　　　無題¶
槐映髙樓柳映墀風来唯有鵲先知長應别殿黄昏後記得¶
金宮妬寵時¶
　　　将暁¶
月落牎餘白練光滿天清露結為霜東風可是無情思吹出¶
<pb:KR4e0006_SBCK_017-26b>¶
新楊一樹黄¶
　　　江行雜詩九首¶
采石江頭山挿天江泉激石鳴湘絃十年戦血汚江水水中¶
鬼神應醉眠¶
三生磯上星滿灘白烟如雪浮林端水妃夜觧玉佩去清淚¶
滴成紅木難¶
馬當之山中江中其下乃是馮夷宫良宵月岀江水底行人¶
喜甚天無風¶
九龍山西西日沉江雲壓地生層隂汀洲無人蘆葉響咆虎¶
一聲風滿林¶
<pb:KR4e0006_SBCK_017-27a>¶
皖口孤城江水傍城上猶有愁雲黄豺狼魑魅相食盡忠魂¶
白日長垂光¶
桑落洲邉春草生冝城九醖空傳名百年世事同醉夢愁聽¶
野猿啼到明¶
江盤峽束雷彭浪孤山如筆江中央坤靈不放厚地裂應有¶
潮汐通扶桑¶
長江水濁湖木清石鍾濤擊鯨魚鳴山頭出雲山下雨楊瀾¶
左蠡何時平¶
江州太守文儒宗罵賊就死真從容天翻地覆元氣在斯人¶
萬古其猶龍¶
<pb:KR4e0006_SBCK_017-27b>¶
　　　鍾山作十二首¶
紫桂吹香媚小山月華的皪滿林間坐来凉氣生虚室知是¶
山雲作雨還¶
松露滴堦星在天草䖝相吊響如絃寳公塔上西風急半夜¶
林鴉不得眠¶
九月江南葉未黄空山松栢夜深凉玄蝉且莫催徂景留取¶
幽蘭作晚香¶
玄武湖中草自秋石頭城下水長流繁華過眼成今古更與¶
牛羊競一丘¶
春去秋来榮復衰花殘葉落總堪悲誰䏻句曲山中去乞取¶
<pb:KR4e0006_SBCK_017-28a>¶
茅君一乕騎¶
北斗䦨干夜未央鐘殘虚牗出天香佛燈相對坐宵寂墜露¶
滿林生白光¶
一炷清香一卷經世間無事是山僧何湏更卓飛空錫長使¶
時人恨不䏻¶
月落山空霧未開風生咆虎響如雷樹頭驚鵲相呼起欲下¶
還飛一百廻¶
白鴈蕭蕭柿葉紅野花開盡六王宮空餘一道秦淮水著意¶
西流竟向東¶
䇿杖登山信早凉山花澗草總䏻香捫蘿抱水歸来倦不掃¶
<pb:KR4e0006_SBCK_017-28b>¶
蒼苔卧石床¶
嫋嫋西風散白蘋冥冥落日起黄塵青娥不分秋容寂故染¶
楓林似老人¶
槁葉含風弹夜絃蟪蛄凄唳荅寒蝉鷄鳴埭上繁華子莫向¶
秋霜惜盛年¶
　　　有感¶
浪動江淮戦血紅羽書應不逹宸聦紫薇門下逢宣使新向¶
湖州召畫工¶
　　　題畫魚二首¶
為愛濠梁樂有餘故拈兔頴寫成圖秋風忽憶銀絲鱠腸断¶
<pb:KR4e0006_SBCK_017-29a>¶
松江隔具區¶
九罭無人詠鱒魴河墳有客歎牂羊不知生意䏻多少争得¶
鯤鮞滿尺長¶
　　　無題三首¶
一片浮雲萬里心海波無底未為深虞淵險迫羲和疾空使¶
傍人詫鄧林¶
玉樹沉沉結夜愁金陵蔓草沒荒丘誰言錦䌫江都去不見¶
金陵蔓草秋¶
黄鵠髙飛雲路遐野鳬謀食但泥沙山中樗櫟年年在㸔盡¶
西風木槿花¶
<pb:KR4e0006_SBCK_017-29b>¶
　　　題墨菊¶
粲粲金英羙可餐九秋風露與清寒墨君莫妬天然色終遣¶
靈均怨子蘭¶
　　　題沙溪驛¶
澗水弯弯繞郡城老蝉鳴作車輪聲西風吹客上馬去夕陽¶
滿川紅葉明¶
　　　過閩關九首¶
關頭霧露白𪷟𪷟關下斜陽照樹紅過了秋風渾未覺滿山¶
秔稲八閩中¶
峻嶺如弓驛路賖清溪一帶抱山斜髙秋八月崇安道時見¶
<pb:KR4e0006_SBCK_017-30a>¶
棠梨三兩花¶
建溪激箭向南流石齒如鋒闘客舟篙子踏歌渾不畏行人¶
遥望替生愁¶
驛路髙低度嶺關兠離人語雜夷蛮江花巧似駝茸白山果¶
渾如碼碯般¶
飯淅香瓊酒㶑霞驛亭到䖏只如家征夫但恐咨詢闕莫向¶
天涯怨路賖¶
漠漠輕雲結晚隂依依斜日掛遥岑炊烟忽起桒榆上散作¶
鮫綃抺半林¶
道上黄埃撲馬鞍汗流如水透中單忽驚踈雨林梢過急换¶
<pb:KR4e0006_SBCK_017-30b>¶
羅衣更怯寒¶
劍水悠悠南去深黄茅苦竹自成林日烘溪霧生秋瘴風攪¶
山霏作晝隂¶
嶺上髙秋生火雲狂雷送雨忽紛紛鷓鴣更呌空山裏縱是¶
無愁亦厭聞¶
　　　題畫紅梅¶
水晶宫裏玉真妃宴罷瑶臺歩月歸行到赤城天未暁冷霞¶
飛上緑銖衣¶
　　　題扇靣牡丹花¶
沉香亭畔月華流掌上孤鸞鏡裏愁舞罷春風却回首六宫¶
<pb:KR4e0006_SBCK_017-31a>¶
紅粉總包羞¶
　　　題扇靣荷花¶
玊井芙蓉紅粉腮何人移向月中栽髙軒忽漫看圖畫疑是¶
昭陽曉鏡開¶
　　　秋日即事(十五首)¶
秋風吹雨冷脩脩堦下金錢爛漫愁鴻鴈不来巢燕去草蟲¶
辛苦獨知秋¶
楊柳新㘽半出籬夜深鳥鵲自驚枝露凉月淡空煙暝啼到¶
金鷄報暁時¶
九月東風露不寒蟪蛄相慶語簷端野人便擬開荒徑剰種¶
<pb:KR4e0006_SBCK_017-31b>¶
忘憂與合歡¶
揺落江臯草滿煙秋光何䖏不堪憐夜凉銀漢低城闕卧聽¶
蛩聲似筦絃¶
春華秋草兩悠悠素髪多情却滿頭落葉自随流水去逺山¶
空帶夕陽愁¶
垂垂宻雨嚲脩楊點點青苔繪短墻不是鴈聲天畔過争知¶
今日是重陽¶
秋氣蕭條宋玊悲西風唯有鴈相宜秦淮岸上青青草想見¶
繁霜未落時¶
寒星無數月如鈎槁葉呼風入敝裘人世可憐唯有老鏡中¶
<pb:KR4e0006_SBCK_017-32a>¶
憔悴夣中愁¶
掛壁青釭照不眠相㸔到此亦堪憐露寒霜重殘螢盡膓断¶
秋風憶徃年¶
病眼昏昏四顧迷獨行渾似雪中鷄花開葉落真成夣愁聽¶
門前過馬蹄¶
槿華數樹夕陽時收拾秋光在短籬自紫自紅還自碧柢應¶
獨有暮蟬知¶
滿天星月一庭煙坐掩衡門思悄然漫想明珠成薏苡却嫌¶
黄菊似金錢¶
踈雨鳴簷月在雲馬蹄初歇夜将分鴈行却向城頭過何䖏¶
<pb:KR4e0006_SBCK_017-32b>¶
砧聲隱隱聞¶
江上秋髙暑未歸照書猶有數螢飛東風可是憐㳺子不遣¶
㸔天憶授衣¶
北風吹鴈過蕭蕭旅館青燈共寂寥蓬鬂一時成白雪老来¶
禁得幾秋宵¶
　　　題水墨海棠鸚鵡¶
隴山鸚鵡白霓衣欲語誰聽只自知漫漫東風吹不起海棠¶
花上立多時¶
太師誠意伯劉文成公集卷之十七終¶
