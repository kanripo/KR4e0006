# -*- mode: mandoku-view; -*-
#+TITLE: 太師誠意伯劉文成公集
#+DATE: 2015-09-11 16:32:51.612417
#+PROPERTY: ID KR4e0006
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB04n0514-012誠意伯劉文成公文集-卷第十二.
<pb:KR4e0006_SBCK_012-1a>¶
太師誠意伯劉文成公集卷之十二¶
　　　　　　　　　　　　　　　後學䴡水何鏜編校¶
　四言古詩¶
　　　有泉在山一首¶
有泉在山爰注為壑膏火自煎一室之燭蔚彼茂林有檀有¶
松有梓有桐可以為車可以為宫　有泉在山爰注為淵膏¶
火之燭維以自煎蔚彼茂林有柞有棫有樗有櫟可以為薪¶
可以為杙¶
　　　東園之柳一首¶
東園之柳萋其黄矣瞻彼白日煥其陽矣睠睠懐思曷其長¶
<pb:KR4e0006_SBCK_012-1b>¶
矣　東園之柳萋其青矣瞻彼白日煥其明矣睠睠懐思曷¶
其平矣　東園之柳冉冉其華悠悠行人玄髪卒華瞻彼白¶
日維懐永嗟　黄鶯于飛喈喈其音惸惸行人悠悠其心瞻¶
彼白日維懐永吟¶
　　　維澤有蒲一首¶
　維澤有蒲爲陳生思禮作也陳生生七&KR0010;而父沒母石氏¶
　教育之甫成人而母又沒生哀痛不能勝輙發狂欲自盡¶
　者四五家人守救之𫉬免翰林學士金華宋先生爲叙其¶
　事予聞而深悼焉因賦詩代言其情雖不足以附蓼莪之¶
　後亦&KR0147;以見天理之在人心昭昭乎不泯也嗚呼悲夫¶
<pb:KR4e0006_SBCK_012-2a>¶
維澤有蒲其葉濡濡誰無父母恫我獨孤旻天不矜鮮民卒¶
痡我罪實訏父母何&KR0499;　人有父母如日如月煦之照之弗¶
隕弗越人有父母如玄如黄覆之載之不遐有傷　陟彼崇¶
丘言采其葛望父不旯憂心如割陟彼重阜于以望母不見¶
母&KR0006;憂心如炙　相彼虎蜼亦各有從矧伊人矣惟此鞠㐫¶
啼彼中林爰有哺烏恫我人斯云何其瘏父&KR0006;見兒孩咲¶
咿咿晨興未炊早念其飢母&KR0006;見児孩咲歡歡草蟲宵鳴早¶
念其寒　既髫既髧綵衣有菼父𢹂母將如琬如琰出則睹¶
之入則撫之行有隉扤式趋&KR0018;之　中園有橘離離其實人¶
無父母&KR0154;其有卒中園有梨其實離離人無父母生也何為¶
<pb:KR4e0006_SBCK_012-2b>¶
川水東流蒼天悠悠恫我鮮民不知其&KR0057;空山㝠㝠離禽¶
夜鳴恫我鮮民&KR0154;為其生¶
　　　雞鳴一首贈宗文姪¶
雞鳴朝暉草露未晞巢鳥于飛　雞鳴夕隂草露淋滛鳥歸¶
于林　雞鳴匪司時鳥舉匪有期氓之&KR0214;蚩盖亦何思　朝¶
露白如玉我不敢躅恐濕我足夕露光如珠我不敢踰恐濕¶
我&KR0322;　誰謂河弗廣可航可蕩風波無期不如勿徃　誰謂¶
林弗幽可遨可㳺豺虎無虞不如勿由　中田有禾園有𣗳¶
麻發石有泉可以為家　中田有麥園有𣗳核采山有&KR0188;可¶
以為宅¶
<pb:KR4e0006_SBCK_012-3a>¶
　　　送季德大之文登稅務官任¶
有客有客駕言逺行天路&KR0113;廣鴻鴈𡨕𡨕凄風吹衣白日滿¶
庭有酒在樽可以怡情云胡不飮使我心惸歌以侑之百禄¶
具并¶
芃芃者麥在彼原隰悠悠行人既舟既檝海&KR0022;孔遐雲霧厭¶
浥勿謂政難克敬則立勿謂俗殊克誠則輯贈言不多聖企¶
斯及¶
　　　有栢一章為呉太常作(太常從善七世祖諱安國宣和中以/少卿使金被拘七年不屈節見宋史)¶
有栢有栢霜露灌之栢葉不萎霜露何其　有栢有栢維桒¶
𡨕𡨕&KR0010;暮堅氷不渝其貞莽彼北林維榛維&KR0068;玄雲四湧白¶
<pb:KR4e0006_SBCK_012-3b>¶
日晝匿　有狼有狐有鵙有烏長&KR0510;㫿盱湩腦飯膚　有䫻¶
其風鼇揵于&KR0538;五精相磢江河倒行　蛭矯于雲龍羸于沙¶
哀此下民亦孔之嗟　赤堇之金鑄為干將不刜犀兕孰知¶
其良　沙棠之舟泛于廣津不遌陽侯孰知其神　踧彼周¶
行君子蹟之猗彼菉竹君子植之顯&KR0098;君子&KR0022;家之紀克崇¶
厥履施于孫子　嚴嚴君子穆穆其猶載其令德貽厥孫謀¶
　　　黄華一首送葉師仁省兄還栝蒼¶
睆彼黄花有燁其輝驪駒在路送子于歸　蔚彼柔桑猗其¶
條矣心之怊矣維其遼矣　翩翩者鳦亦習其羽悠悠者途¶
孔脩且阻　執子之手酌子以酒言念言懐勞心如紏　子¶
<pb:KR4e0006_SBCK_012-4a>¶
有兄弟維胷維臆嗟我之懐&KR0154;云䏻極瞻彼崇阿維雲茫茫¶
之子之徃多我慨傷鴻鴈于征載號載飛兄弟之逺胡寕不¶
悲　山川遐邈日月逾邁送子于歸俾我心瘵¶
　　　春夜一首¶
春夜迢迢㣲風不興六合無氛銀河欲氷月流素波星囬玉¶
繩孤坐不𥧌&KR0104;思相仍壮年巳謝昔非莫懲如彼老馬心念¶
超騰道路﨑嶇勱不可䏻俯撥紅爐仰剔青燈欲與晤語誰¶
其我應¶
　　　青陽一首¶
青陽俶載白日孔昭草生于野華發于條隨氣成形或蘂或¶
<pb:KR4e0006_SBCK_012-4b>¶
翹睠睠興懐中心飄摇麥有雉雊藻有魚跳嚶鳴在𣗳磬管¶
簫韶駕言出㳺以猶以陶皤不可髫籜不可夭自非松栢不¶
能後彫來者弗畏徃者其消¶
　　　春日一首送呉浩叔大之饒州府通判任¶
春日載陽鳥鳴干桒與子為別思心洋洋人生幾何憂念¶
苦多仰睇浮雲俯觀逝波　有殽在𥸅有酒在觴無曰不腆¶
物鮮意長　翾翾者鷚飛鳴戾天企賢則善企聖斯賢　古¶
人有言立事惟勤克敬勿&KR0520;何適不臻古人有言顧畏民碞¶
綫溜摧山患生不監　駕彼四牡言陟太行羊腸不僨儆在¶
康荘　感以情生憂由愛甚有酒在尊云胡不飲　春日熈¶
<pb:KR4e0006_SBCK_012-5a>¶
熈芳草菲菲與子爲别胡寧不悲　歡言恱耳是謂疾疢君子¶
虞之如矢如刃　忠言諤諤是謂藥石君子好之如金如璧¶
　相彼川水孔淵其澄風以撓之黄濁山騰有蘭有蘭在¶
彼幽畎無曰不顯其芳維逺　春日遅遅鳥鳴喈喈與子爲¶
别胡寧不懐¶
　　　條風一首¶
正月載陽二月條風纈彼郊原載青載紅維麥菶菶維桑芃¶
芃倉庚戾止有晥其容　二月條風吹彼平林翹翹雜英如¶
盭如綅維麥離離維桑隂隂倉庚戾止喈喈其音三月鳴¶
鳩爰拂其羽玄鳥于翔載庭載宇有漂者萍亦被于渚睠睠¶
<pb:KR4e0006_SBCK_012-5b>¶
懐人繁念斯聚　維淵有魚悠悠其逝維隰有葦其葉淠淠¶
睠睠懐人心焉如瘵瞻言則惟惓言則睇　維麥離離宜其¶
食矣惟桑隂隂將其摵矣翧彼鶗鴂如笙如簧澤雉于雊繡¶
衣錦章　殷殷其雷霏霏其雨睠睠懐人&KR0154;其有與霏霏其¶
雨殷殷其雷于以永言于以寫懐¶
　　　題蘭雀圖¶
有雀有雀亦集于&KR0068;無啄我蘭空林多風霜露其&KR0270;婉彼孤¶
芳克貞以完無俾荒蕪以永&KR0010;寒有雀有雀亦集于枳無啄¶
我蕙空林多風雨雪有曀婉彼孤芳克貞弗替無俾荒蕪以¶
永終&KR0010;¶
<pb:KR4e0006_SBCK_012-6a>¶
　　　秋懐八首¶
&KR0765;夜悠悠華燈有輝凄風動林明月在帷山川迢迢㳺子無¶
衣瞻彼原隰零露溰溰靡草不凋無木不稀不覩逝波焉知¶
昨非亭亭南山有蕨有&KR0340;黃華晚榮紫芝秋肥歲云莫矣胡¶
寕不歸　陟彼高原望羙中陵玄商夕振白露宵零蔚彼茂草¶
化爲枯莛我有素琴玉軫朱繩弹為陽春旭日滿庭愴悢興¶
懐悲來填&KR0574;子期逝矣其誰汝𦗟¶
喓喓草&KR0393;慓慓其股&KR0010;莫如何爾獨良苦瞻望日月綿綿我¶
愁如彼逝矢一徃不留嗟爾小子時不再得匪緡曷魚不藝¶
胡稷䔥䔥草&KR0393;烈烈其音&KR0010;莫何為秖覺我心¶
<pb:KR4e0006_SBCK_012-6b>¶
中庭有&KR0037;纍纍其實零露既降&KR0010;事孔疾循彼階軒有鳴蟋¶
蟀豈其觱發而不栗烈南山崒嵂松栢蕭瑟彼蘭斯蕕彼枳¶
斯橘安得羽翼載飛載鳴汜濫八荒以終永日¶
有爝者螢載飛載&KR0045;有倬雲漢載炳其章白日易徂玄夜何¶
長繁思交横浮念無方慨懐古人中心怛傷離婁&KR0115;行歷坎¶
而僵循墻以趨雖瞽不倀猛乕雷咆班文在床妖狐&KR0017;潜毳¶
裘黄黄悠悠多岐蕩蕩周行慎爾馳驅天命有常¶
夕簟既清缾水既寒浩歌臨風憂來多端懸崖而棲瞽以為¶
安菅茅在門蒙以為蘭&KR0112;稷弗膳腐鮑是餐干将掛壁敝履¶
加&KR0227;宛其悲矣䏻不永歎¶
<pb:KR4e0006_SBCK_012-7a>¶
欝彼晨煙亦曼于楚瑟彼枯楊䇿䇿其語良辰幾何亦既徂¶
暑溥彼郊原有禾有&KR0112;凄風夕興鴈鶩如雨¶
今日何日&KR0010;聿其秋候鴈北来星火西流懐我故郷道阻且¶
&KR0113;俯察淵潜仰睇天㳺孰翶匪鳶孰躍匪虬瞻望日月中心¶
如抽豈無羙酒焉得良儔矢詩不多聊以觧憂¶
　　　山有喬木一首贈王子章¶
山有喬木有條有柯人無兄弟云如之何窹𥧌懐思憂心實¶
多翩翩者鴻行彼幽草人有兄弟如城如堡窹𥧌懐思𢧐兢¶
以保惟彼兄弟一本而枝同氣殊心則各有思造次弗念參¶
商以𩀌莫矜匪父莫哀匪母豈羔之先孰羜之後憂飢悼疾¶
<pb:KR4e0006_SBCK_012-7b>¶
中心如灸維此哲人秉心不回夙夜&KR0397;興二人是懐如彼駏¶
蛩死生以偕維彼愚人弗念厥紹利火中焚讒兵外挑豆&KR0325;¶
不平干戈是撟温温恭人如桐如&KR0093;宫鳴角應羽振啇隨翕¶
翕雍雍融融怡怡我尊既陳我爼有踐言念兄弟中心弗殄¶
敬慎威儀以謹嬿婉有鳥有鳥喈喈其音拂彼叢薄&KR0045;于中¶
林宜爾子孫式昭厥心¶
　　　有鳥一首贈𡊮尚志¶
有鳥有鳥薄言繳之君子至止何以樂之有酒湑湑亦盈于¶
觴明月照帷清風滿堂我酒既㫖我儀有秩言念君子温如¶
其日有鳥有鳥載好其音君子之洽如瑟如琴有棐有翼有¶
<pb:KR4e0006_SBCK_012-8a>¶
&KR0134;有&KR0346;古訓是式大猷是力有栗者璧瑕則磨之有紑者絲¶
色以訛之如彼織絍君子維經如彼&KR0289;刃君子爲硎無爲夸¶
毗無爲戚施伊我之僨亦子之痍此令朋友交相爲𦔳匪中¶
式孚俾好作𢙣有酒在觴有琴在堂酌言鼓之心焉孔&KR0391;有¶
鳥有鳥載翾載飛豈弟君子式昭令儀業不厭脩學不厭多¶
既酌以酒復相以歌¶
　　　擢彼喬松一首¶
擢彼喬松在彼丘阿&KR0010;莫凄風飄爲枯柯憂來傷心云如之¶
何瞻彼昊天&KR0154;其有冝天降&KR0075;徳痡于下&KR0038;稲梁&KR0112;稷暨于¶
&KR1146;蜮不稼不穡㓂攘以食哀此下民&KR0154;其有極心之憂矣如¶
<pb:KR4e0006_SBCK_012-8b>¶
烹如煎䘮亂靡底如淵如泉如彼奥草孔蔓以延嗚呼昊天¶
伊誰之愆有罻者罿&KR0154;施于宇胡&KR0699;于林覬彼魴鱮小人所¶
憮君子所與弗詢弗猶&KR0154;其有愈君子不畏亂日以熾君子¶
不憂亂日以悠正言諤諤謟言諾諾&KR0172;言孔怡䘮亂所基&KR0022;¶
家維車庻民維輿庻僚維服大臣維御慎爾驅馳㑭險作夷¶
無然汶汶無俾車僨無曰予知民各有思無曰予聖庻民孔¶
競無競維徳四方之則無為回遹以縱枉慝瞻彼髙原翳翳¶
其雲眄彼大水浩矣無津嗷嗷飛鴈各念爾群哀我人斯胡¶
胥以淪莫髙匪天莫明匪日何纎勿冐何昧勿晣維此聖人¶
庻民是葵維彼愚人則各有謀原隰之瘁夫婦云之閭巷之¶
<pb:KR4e0006_SBCK_012-9a>¶
呻君子聞之弗聞弗惟則各有思式謗式詈腑腸以離穀斯¶
之秕農以為殃匪鷹匪隼&KR0154;云能翔維天有船不可以航睠¶
言顧之心焉惻傷相彼茂草飛鳥依之淠彼深淵魴鯉歸之¶
靡依靡歸胡䏻勿悲我有𨼆憂人莫之知中途有&KR0068;庻民伐¶
之執訊弗篤君子堲之不瞶不聾孰填爾聡靡瞻靡顧自貽¶
伊瞽如彼沸𪔂無増爾薪無從爾言以逖逺人邇人營營逺¶
人兢兢弗訛爾心&KR0154;其有懲嗟爾君子戒慎爾止靡謙不光¶
靡盈不毀維山有杞維澤有芷庻民𫠦&KR0130;維君子使陟彼髙¶
原維風飀飀靡草不凋無木不刘憂来傷心如焚如抽瞻仰¶
昊天&KR0154;其有瘳¶
<pb:KR4e0006_SBCK_012-9b>¶
　五言古詩¶
　　感懐三十一首¶
閑夜坐中庭逍遥散煩襟素月出髙雲清風来逺林仰&KR0026;河¶
漢流俯聆鶗鴂吟佇立起長歌感歎一何深¶
驅車出門去四顧不見人廻風卷落葉颯颯帶沙塵平原矌¶
千里莾莾盡荆榛繁華䏻幾何憔悴及兹辰𫠦以芳桂枝不¶
争桃李春雲林耿幽獨霜雪空相親¶
誰云魯酒薄邯郸&KR0013;戈矛楚舘困兩君乃為馬與裘舉世共¶
如此太息復何&KR0057;振衣箕山頂引領望許由終然不可見涕¶
淚交膺流¶
<pb:KR4e0006_SBCK_012-10a>¶
古人盗天地利源不可窮今人盗農夫&KR0010;莫山澤空紛紛九¶
衢内連䄂如長虹共咲沮溺鄙各事㳺冶雄悠悠方自此衮¶
衮何時終¶
啾啾草間雀日隨黄鳥飛爭先赴稲梁寜顧野人機便便善¶
柔子懐利近相依但慕春荑好不見秋霜霏驅車逐走鹿中¶
路忘𫠦歸豈不愛其躬天命與心違古道今巳矣感窹空涕¶
欷¶
柔桒生中園婀娜當陽春下滋靈泉液上承膏露津羙人望¶
𧖟月傾筐競眀晨榮盛方及時采捋一何頻枯根不盈拱何¶
以禦霜辰復聞芻蕘子磨礪待為薪㝠&KR0026;成感激躑躅含酸¶
<pb:KR4e0006_SBCK_012-10b>¶
辛¶
無恤得尹鐸晉陽以為歸馮諼勸市義孟甞䏻不危戰國有¶
如此况乃商周時漢武任桒羊朘剥盡膏脂向非輪䑓詔持¶
斧空繡衣悠悠復何道咄咄令人悲¶
伏枕候明發夣逰滄海中中有萬斛船蕩𣻌隨天風舵師兀¶
昏睡環視立衆工波濤正洶湧欲徃迷西東窹𥧌&KR0357;驚起魂¶
魄猶忡忡¶
蘇秦佩六印賔從何縱横當時機中婦倩咲逺相迎黄金生¶
意氣&KR0345;蠋見人情豈無簞瓢士今為時𫠦輕¶
種𣗳當中庭不識羙與𢙣微隂未盈戸枝葉猶荏弱一朝根¶
<pb:KR4e0006_SBCK_012-11a>¶
柢成延蔓蔽樓閣離披引刺蚝蒙昧喧鳥雀毀垣施斧斤得¶
䘮亦相若萬事不早謀日暮徒駭愕¶
東園多棰李擢榦何交加春秋互逓代衰榮競相夸槭槭去¶
故物英英發新花花謝葉復作空令人歎嗟¶
翡翠翔江湖亡身為毛羽不如道傍李尚得滋味苦驅車上¶
太行還顧望梁甫髙岡多烈風茂林化為岵空餘澗底藤蒙¶
蘢蔓煙雨¶
浮萍不依山女蘿不移根草木非有心天道更何言如何三¶
春子磬折隨涼温朝乗晋主車暮集韓魏門巧咲發容輝馳¶
騁矜愚昏誰見陶彭澤桒麻滿田園¶
<pb:KR4e0006_SBCK_012-11b>¶
上山采幽蘭盡日未盈手持贈故交人長喚不回首蘭花豈¶
不芬故情豈不厚投之非所好良意翻成醜¶
峩峩&KR0382;莱山𣺌𣺌大瀛水神仙有窟宅亦在玄黄裏大壑多¶
驚風不辨龍與鯉吹沙乗波出洶若鯨鯢起陽侯貫深淵海¶
若汨泥滓馬衘恣饞食罔象潜譎詭誰䏻報王母弱水不可¶
履羲和近虞淵日暮空巳矣¶
亭亭山上木蔚蔚石底竹諒非懐𨼆憂胡為自局促振衣陟¶
崇岡髙下眺原陸鳯凰棲枯枝稲梁肥鴈騖春陽恱衆目風¶
雨愁比屋人主各有情豈若䴢與鹿¶
射干生曽崖不識寒澗隂池魚貫安流寧知江海深殷王相¶
<pb:KR4e0006_SBCK_012-12a>¶
版築垂名耀来今後世重閥閱田野多呻吟¶
鰕魚湧姑射月暈滄海風鯨鯢吐髙浪白日寒曈曨神仙下¶
天闕左右翳玉虹金&KR0741;薦麟脯翠㽔擁青童酣歌殷&KR0538;徼魚¶
鼈相噞喁忽然乗雲去寥落寒江空¶
朝登㑹稽山逍遥望南訛禹穴巳蕪𣳚禹功長不磨惆悵感徃¶
昔沉吟發新歌誰言專車骨冠弁髙嵯峨為虺且復尓為蛇¶
當奈何天門隔虎豹空悲涕滂沱¶
結髮事逺逰逍遥&KR0026;四方天地一何闊山川杳茫茫衆鳥各¶
自飛喬木空蒼涼登髙見萬里懐古使心傷佇立望浮雲安¶
得凌風翔¶
<pb:KR4e0006_SBCK_012-12b>¶
芳𣗳生丹崖緑葉如雲烟上枝蔽光景下根蟠九泉朝凉聒¶
衆鳥夕隂萃鳴蝉豈不盛容色及此陽春年西風次白露㸃¶
綴庭堦前繁華坐銷歇枝葉空相&KR0162;世情多反覆天道有推¶
遷金屋擅嬌寵長門閉神仙獻賦亦巳晚徒悲淚如泉¶
我有緑綺琴其材出空桑金徽暎玉軫音韻鏘琳琅上絃感¶
薰風下弦来鳯皇世耳不欲聞子期今則亡&KR0133;持献重華路¶
阻川無梁¶
孟軻去齊魏賈誼之長沙聖賢良己矣吾道空咨嗟徒言青¶
松枝不如桃李花太息安陵子知時為世誇¶
客有持六經翩翩西入秦衣冠獨異状談舌空輪囷献納竟¶
<pb:KR4e0006_SBCK_012-13a>¶
何&KR0024;焚坑禍誰因昻昻採芝士矯矯蹈海人龍驤九淵外豈¶
復嘆𫉬麟¶
白璧閟頑礦淪晦同泥沙朽壌生夜光見者咸驚嗟君子分¶
寂寞小人互矜誇枯瘁若秋蓬鮮𧰟如春華狂風忽簸蕩飄¶
落帰誰家¶
大道散草澤呻吟在康衢蔓葛自&KR0414;繞蘭蕙日蕭踈雞鳴出¶
門去薄暮還走趋進則蚊蟻萃退為失群烏君看拜塵友逸¶
氣凌東都凄凉白首歎千載為嗟吁¶
象以齒自伐馬以䏻受覊猛虎恃強力而不衛其皮世人任¶
巧智天道善盈虧不見瑶䑓死永為天下嗤¶
<pb:KR4e0006_SBCK_012-13b>¶
槁葉寒摵摵羅帳秋風生凄凄候蟲鳴唳唳賔鴻驚羙人抱¶
瑤瑟仰視舅漢明絲桐豈殊音古調非今聲沉思空幽寂&KR0010;¶
月巳徂征¶
晨登呉山上四望長嘆嗟借問胡嘆嗟狹路險且邪子胥竭¶
忠諌抉目為夫差&KR0800;嚭善逢迎越刃復相加守正累則多從¶
人禍亦奢遭逢貴明良不爾俱泥沙¶
壺公下天闕&KR0147;以&KR0026;世紛賣藥汝南市時人俱不聞顧此非¶
我徒飄然乗白雲方駕𩀱虬龍&KR0013;服九霞文但見北邙阪岧¶
嶤盡髙墳¶
種苗甫田中其葉何離離上天降膏澤&KR0270;愽無偏&KR0059;人力苟¶
<pb:KR4e0006_SBCK_012-14a>¶
不至不如茅與茨常恐嘉實晚坐傷零露滋徘徊感節序太¶
息秋風時¶
　　　詠史二十一首¶
凱風扇朱夏草木生清凉卧疾澹幽曠白日悠且長散帙觀¶
古人喟焉想虞唐陽春&KR0014;幾何隂氣多繁霜天道諒悠悠人¶
理亦茫茫詠歌&KR0009;深情歌罷増慨慷¶
神樞幹元化循環運隂陽善惡隨氣異禍福竟何常朱均&KR0071;¶
堯舜時事巳搶攘至人妙轉移霾曀回晶光祥麟踣大野君¶
子徒慨慷黄星照中原天道遂披猖汗漫千百年流潦浩滂¶
滂否㤗有傾覆霖雨見朝陽惜無風雨收乗時佐羲皇熈熈¶
<pb:KR4e0006_SBCK_012-14b>¶
返大樸濟濟垂衣裳𪔂湖去不復歎息空哀傷¶
野馬不豢食&KR0416;受組與覊低頭衡軏下各自東西馳秦人任¶
法令斬艾尊君師六合始一家恩愛巳&KR0446;𩀌一旦山東客&KR0260;¶
竿以爲旗呌呼驪山徒天下響應之素車拜軹道誰復爲嗟¶
咨¶
周昌勇庭諍子房善竒謀王陵抗髙議平勃終安劉經&KR0096;兩¶
不廢道立知亦周煌煌東都士節義明清秋孰知䜛佞巧舉¶
足觸戈矛顧此悲世運泫然涕交流¶
食毒偶不死謂言堇可餐墮河偶不溺謂是天所完侈心不¶
自顧利欲紛多端百勝困一躓名㓕軀軆殘君子戒徼幸小¶
<pb:KR4e0006_SBCK_012-15a>¶
人樂灾患不見瑶與羽千載遺悲酸¶
燕昭志報復金䑓求俊賢下齊如破竹大耻雪九泉六王死¶
&KR0069;人安可與比肩奈何驕氣盈妄想彼神仙安期不可致即¶
墨火巳然煌煌召公業委棄如浮煙¶
天狗吠梁野七雄扇妖氛吴徒二十萬剽若狼虎群皷行破¶
&KR0068;壁長驅似輕雲漢將三十六朱旗燿天垠救梁不奉詔太¶
尉真將軍遂令千載下知人&KR0091;孝文哀㦲潼関𢧐百萬徒紛¶
紜¶
平居&KR0026;群物紛紛争朶頥口舌不䏻勝兵戈遂相隨古来豪¶
傑士于今安所之大運一朝至孰分賢與&KR0214;所以四老人去¶
<pb:KR4e0006_SBCK_012-15b>¶
采啇山芝清風扇六合百世真吾師¶
景公返雀鷇晏子&KR0091;其仁鰥寡既有室長年不&KR0018;薪焉知子¶
玉節遺禍逮天倫推恩限目見太息此君臣¶
田橫不事漢刎頸送咸陽二客既穿冢島中皆自𢦤雖非中¶
庸道要亦有耿光英雄乆淪沒世俗但炎涼嗟嗟翟廷尉慷¶
慨令人傷¶
吾聞共工臺乃在崑崙北長蛇戴九頭利吻錯戈㦸呿呀恣¶
啖食抵厥成溪澤嗚呼三仞沮可以警貪得¶
四七續炎運漸䑓殪狂新建侯首褒徳拳拳念生民富春有¶
遺老終竟不為臣遂令節義士視身若埃塵前車屡折軸後¶
<pb:KR4e0006_SBCK_012-16a>¶
駕無廻輪不有錮黨禁何由起黄巾為&KR0022;貴知本明主宜書¶
紳¶
建光悖祖徳封爵逮閹竪忠良坐荼毒隕涕盈道路南廵既¶
不返狡窟寕乆固功成十九侯事巳非細故况聞用骨鯁乃¶
以浮陽䟽中官既世襲山陽更嬌妬時事亦可知君子獨未窹¶
羙㦲吴長史衡門掩秋露¶
當途亂天紀赤帝懸空名寜知辟&KR0122;日禍機巳潜萌晋主念¶
&KR0059;勞荀馮巧相迎撫床竟不窹骨肉成鯢鯨好還實天道狙¶
詐徒人情¶
香餌𫉬死魚重賞致死士自古以為訓世俗寜知此陳湯困¶
<pb:KR4e0006_SBCK_012-16b>¶
刀筆壮夫皆切齒如何中興主終竟惑薏苡¶
隨帝易廣勇天命以不長唐宗昧治恪本支竟摧𢦤聖人有¶
逹節變通亦何常禹湯不同跡萬古皆明王¶
永嘉昔潰亂南渡馳五馬長江畫天塹九廟扇&KR0069;灺豈無運¶
甓人亦有誓江者眢池不掦波靈物棲曠野哀哀&KR0112;離淚空¶
向新亭&KR0904;¶
蓽門翳蓬蒿窮巷絶馬跡中有抱𦞃人䟽糲不充食荣華過¶
浮埃敝服無愠色獻玉鄙卞和扣角羞寗戚天潢不垂雲中¶
夜起歎息¶
吾愛閔仲叔幽居翳𦭘茨&KR0063;辟思濟世利禄豈其&KR0059;進當致¶
<pb:KR4e0006_SBCK_012-17a>¶
堯舜退則老蒿藜焉&KR0014;犬馬豢以為天下嗤¶
羙人皎如玉挾瑟升髙堂泠泠向長風操作孤鳯凰曲度未¶
終竟玄雲蔽穹蒼走獸駭赴林飛鳥號且翔髙山與流水日¶
莫空凄凉¶
夫差卧薪日勾踐甞膽時人生各有志况乃身踐之寜知姑¶
蘇鹿巳與西施期空令千載下痛恨於鴟夷¶
　　　游仙九首¶
日月如過翼瞬息春巳秋何不學神仙縹緲凌虚㳺雷霆以¶
為輿虹蜺以為輈淸晨登閬風薄暮宿不周長嘯層城巔濯¶
足翠水流俯視八極内擾擾飛蜉蝣¶
<pb:KR4e0006_SBCK_012-17b>¶
今日何不樂振䇿登髙山深林仰無見藤蔓隂以繁鼪鼯繞¶
𣗳啼黄鵠空飛翻&KR0259;轡向西北思欲赴崑崙瓊樓十二重豹¶
虎夾陛閽青鳥去何之誰向王母言徘徊&KR0010;華晚感激生愁¶
怨¶
岐陽𨼆孤鳯寰海騰蛟蛇不食松栢實而采日及花翩翩柱¶
下史望望之流沙麻姑何為者乃降蔡經家神龍集洿澤取¶
咲於魚蝦¶
費生市井児未甞識神仙偶然壷中去謂是别有天幻化且¶
不觧真訣安&KR0014;傳那將食色身妄弄刑賞權果然失符後衆¶
&KR0017;不見憐¶
<pb:KR4e0006_SBCK_012-18a>¶
天高河漢清露白秋宵永朝華炫紅芳蟪蛄弔馳景繁思靡¶
志帥内疚積心梗渉江無方舟汲井悲短綆&KR0010;莫霜雪寒泣¶
涕沾項領¶
秦皇煽虐&KR0395;烈烈燔九州平原曠如赭鴻鵠安𫠦投𫠦以避¶
世士慨想乗桴浮樓船載侲子去作汗漫㳺何必蓬萊山逺¶
人即瀛洲虎視徒逐逐竟死於沙丘¶
姢姢姮娥女灼灼芙蓉姿一入月宫去千秋閉蛾眉涼風清¶
玉除碧雲生桂枝鳯歌不可𦗟長夜有餘悲¶
晨登女床山西北望崑崙樓臺似霄漢金碧氣魂魂素女三¶
千人灼若扶桒暾鸞笙引鳯舞雲斾隨霓旛老童𤼵清歌昌¶
<pb:KR4e0006_SBCK_012-18b>¶
容戯紫鵷神荼献丹桃洪崖開玉尊蜚㢘漫崔嵬建章空千¶
門¶
大道乆巳晦誰&KR0014;識仙真如何賣藥翁恠語驚市人日月空¶
明照朝&KR0818;非大椿巳矣復何道去去生愁辛¶
　　　感寓六首¶
暑退生夕涼褰衣歩微月風來竹隂動草暗螢光𤼵佇立忽¶
懐人江河渺難越¶
庭前金鳯花向晚爭媚嫵但見白露滋豈知繁霜苦芳時良¶
可惜此物何足數¶
白露下木葉凄凉江海秋江臯有鳴鴈噭噭安𫠦求稲梁日¶
<pb:KR4e0006_SBCK_012-19a>¶
蕭索風雨徒離憂¶
一日復一夕一夕復一朝青燈向暗壁光&KR0395;坐自消鞲鷹鎩¶
六翮絶意扵雲霄¶
嚴霜隕奥草蛇虺去𫠦依可惜蕙蘭花與之共頽萎顧此悲¶
世運泫然涕交頥¶
凄凄素秋霜苒苒髙原草運窮相值遇&KR0627;顔就枯槁浩歎采¶
&KR0340;歌慚愧商山老¶
　　　招𨼆五首¶
浮景無根株逝川不可㽞昨日瑶草春今朝蓬梗秋䁀食豈¶
不羙酖毒潜戈矛華軒豈不貴長路&KR0014;摧輈子胥棄吴江屈¶
<pb:KR4e0006_SBCK_012-19b>¶
原赴湘流韓彭竟𦵔醢蕭樊亦累囚何如張子房脫屣萬戸¶
侯深韜黄石畧去從赤松㳺¶
秦皇火六籍黄綺之商山漢帝握乾符羊裘竟不還古來遯¶
世士𡨕心丘壑間扵時苟無用安事空摧顔石泉清以芳白¶
雲寒更閑春&KR0188;雜&KR0372;辛秋果羅青殷濁酒晚自酌柴扉晝恒¶
関嘯歌陟崇岡濯足臨潺湲金馬我何榮羊腸我何艱鴻鵠¶
翔九霄邈然不可攀¶
豫章長千仞挺生崇崖隂布葉連青雲交柯蔽層岑結根豈¶
不固斤斧將見㝷有栢生石間屈曲樷灌林古根齧飛&KR1543;電¶
火焚中心大不中梁柱小不堪瑟琴風霜自揺落&KR0367;蹇獨至¶
<pb:KR4e0006_SBCK_012-20a>¶
今¶
流水千百折白雲三四&KR0280;上有噴&KR0676;泉下有凌霜松中有一¶
老人坐嘯巖間風素𩬊垂兩肩朱顔暎青瞳年紀將百齡容¶
貌如孩童長跪前致辝子非列仙翁咲謂汝孺子語汝使心¶
通我生不偶俗遺身在蒿蓬結廬白水邉采藥青林中世語¶
我不接世士我不逢簞瓢我不憂軒盖我不崇自耕足我食¶
自息安我躬冥&KR0115;絶思慮黙黙全和冲持此攝吾生仰荷元¶
化功何必揷羽翰逺逐浮丘公再拜受斯言廓然如發蒙投¶
簮謝知巳一去無回蹤¶
有客欵我廬身披紫雲&KR0129;鳴騶列前後從者皆俊髦坐我蓬¶
<pb:KR4e0006_SBCK_012-20b>¶
蓽下向我談伊臯手斡北斗魁足踏東海鼇髙視六合内泰¶
山等毫毛揮&KR0209;起謝客且還飲我醪醉卧不知曉衡門塞&KR0382;¶
蒿¶
　　　雜詩四十一首¶
江蘺生汀洲香氣何清婉欲采&KR0009;𫠦思不惮道路逺疾風吹¶
塵沙山澤蛟蛇混誰復惜芳菲空悲&KR0010;年晚¶
小魚頭如針大魚須如松小大各生育孰&KR0059;天地功坤靈發¶
&KR0075;怒&KR0538;海簸驚風大魚食小魚陂池為之空陂空水亦竭小¶
大相噞喁但見&KR0517;莾間顱骨成崆巄殘膏飫蝼蟻孰辨鯨與¶
鯼¶
<pb:KR4e0006_SBCK_012-21a>¶
儳婦厭貧夫常懐相棄心慨慕東家子年少多黄金輕身改¶
西託布&KR0013;爛錦衾寧憶秋風起霜露凄繁林葉落枝亦盡愁¶
聞蜻蛚吟¶
雲月雖不明精魄固長在飛蛾亦何知乗時妬光彩天高多¶
飄風烟霧中靉靆紛紛随蒿&KR0068;終竟為何罪¶
人生如浮雲飄揺無根蔕昨暮青山阿今朝滄海澨風波無¶
定時淪躓難為計是中苟不爽&KR0154;問耿與翳申胥存楚國仲¶
連&KR0077;秦帝此士雖則亡英名千萬世¶
渇人常夣飲飢人常夣餐中霄覉旅夣兩臂生羽翰騰身入¶
紫青吹面一入風寒驚&KR0116;凛毛髮感我涕汍瀾¶
<pb:KR4e0006_SBCK_012-21b>¶
吾觀神龍變天地為晦𡨕龍成&KR0800;元化嘉澤浹四&KR0538;出山不¶
飄風入水無震霆枯萎仰沾溉沃若生䓤青豈比蜧與蜦裂¶
石摧巘陘俾民舉疾首抗神蹙眉䫤¶
鷹本是鷙鳥𤓰利翮勁疾胡為化為鳩鈍拙無與匹棲遅荆¶
&KR0068;間粒啄營口實暮啼墻角雨朝啼屋頭日昔為衆鳥畏今¶
為衆鳥咥運命苦不常孰為金石質¶
愚公志移山精衞思填海山髙海茫茫心事金石在松栢冐¶
雪霜秀色終不改春陽熈幽林卓立有光彩¶
急雨漲潢潦溝池成五湖青蛙與耿黽得意鳴相呼自謂樂¶
無似至足不求餘蓬萊有玄顧曽見東海枯清夜蜧長風哀¶
<pb:KR4e0006_SBCK_012-22a>¶
音繞天衢使我起太息黒髯變霜&KR0161;¶
空庭生夕隂髙閣留返照歸鴉集紛紛棲雀鳴噭噭&KR0115;思觀¶
群物肆目展遐眺草𣗳蔚參差雲霞相輝耀慷慨商山心想¶
像蘇門嘯大鵬摶扶摇斥鷃翳蓬藋悠悠共淪汨潰潰堪一¶
咲¶
惟豺知𥙊獸&KR0425;亦知𥙊魚&KR0600;&KR0425;有報本人道當何如華堂飫¶
玉食盗賊塞中𡍼那䏻不自媿而以耀庸愚吁嗟千載下枯¶
骨空專車¶
雷蔵蟄蟲伏雷動蟄蟲起蟲雷不相期𡨕契非人使英雄應¶
有時何異羶致蟻神劍無風胡銅花蝕泥滓¶
<pb:KR4e0006_SBCK_012-22b>¶
種荷渌池中荷生葉猶紫掠萍逐蛙蟈恐畏傷荷蕋荷心有¶
露珠的皪無泥滓荷根有藕&KR0093;&KR0414;綿誰得似¶
隂崖有喬𣗳乾鵲巢其顛朝食葉上露暮食葉下蝉巢成長¶
衆雛鳴飛一何嬛但願本根固風雨得安眠如何就揺落而¶
不抱悁悁¶
蒼蠅眼晝明蚊蟲眼夜明明眼利口觜晝夜無時停拍死紛¶
籍籍飛来更營營一旦霜風起稜威肅天刑飛者不復飛鳴¶
者不復鳴雖有太陽光不䏻煦其生乃知天勝人智力徒闘¶
争¶
豺狼食人肉蚊蟲食人血食肉死湏&KR0119;食血死不輟哀哀露¶
<pb:KR4e0006_SBCK_012-23a>¶
筋女肉盡惟皮骨誰謂蚊蝱㣲積鏽&KR0014;銷鐡¶
蟁母羽蟲孽與人無怨&KR0057;胡為含毒害&KR0269;蚊吼如牛紛紛散¶
草澤&KR2034;&KR2034;森戈矛無&KR0499;受螫蠚皮破腥血流覆巢或有令未¶
&KR0063;後鵂鹠¶
黄鷹食鳥雀山雞食蟲豸蜂食花上&KR0097;蝦食苔間滓兎食茅¶
草根鳯食梧桐子所𥊏曲性成易之則皆死𡨕&KR0026;付一咲誰¶
與窮兹理¶
魯陽仰揮戈羲和為紆轡耿恭俯拜井湧液岀荒地精誠所¶
感格高厚靡不至人生亦良難如何殄其𩔖蓬蒿滿六合慚¶
愧真宰意¶
<pb:KR4e0006_SBCK_012-23b>¶
在昔信陵君謙勞實弘度好士天下稀賔客逺傾慕救趙奪¶
兵符掃清邯郸霧歸来存大梁秦甲讋東顧魏王木偶人朽¶
心自成蠧䜛言一以入危石不可據日落西河隂歌鍾怨零¶
露¶
天鸙巢蒿草形軀纎且㣲不知懐何事直上聞天扉啾啾終¶
日鳴天聽不可希鎩羽口吻裂落日空悲啼¶
雉死為從雌鶡死為闘力&KR0097;蜂死洩憤鳲鳩死求食象犀好¶
齒角狨豹羙毛色紛紛死相藉殺身奉華飾自取夫豈過外¶
至良可惻&KR1236;獍合族烹梟鵙宜&KR0407;殈山林乆&KR0126;薈誰復&KR0071;禹¶
益¶
<pb:KR4e0006_SBCK_012-24a>¶
天風觸萬竅小大皆有聲律吕與懸匏嘈嘈同一鳴人情有¶
𫠦鍾聲氣為之使無知而強聒則亦懸匏耳¶
殊俗&KR0372;朐䏰比之芻牛&KR0254;殷勤奉賔客自謂敬有餘鴟嚇雖¶
異貫赤惑誰&KR0014;祛霾隂蔽玄象清渭混汙渠誰&KR0014;&KR0071;夏后再¶
分龍與魚¶
大星出西方晱晱如明月児童驚指示草木見毫髮夜乆斗¶
柄廻人静凉風發徙𠋣歩中庭空烟散成雪¶
楚人將適蜀掦帆信江水江闊多西風帆逸行不止日暮入¶
海濤極目無涯涘鯨魚吹髙浪舵折檣竿圯頓足空號呼烟¶
波千萬里¶
<pb:KR4e0006_SBCK_012-24b>¶
冲霄難為羽泛海難為舟縳羊駕戎輅猛志空悠悠農時失¶
耕耨何以望有秋决藩盗菽粟鷹隼不如鳩韶華不我與去¶
若川水流&KR0010;莫獨彷徨凛凛懐百憂¶
爰居避風翔豈冀粢牲祀&KR0391;孫強自用取咲扵君子拾蟲養¶
鳯凰將以為&KR0026;羙徒令翬翟畏長逝深林裏¶
神仙不世出蟪蛄咲蜉蝣嘉禾曠膏澤稊稗矜有秋驅馬將¶
焉徃荆&KR0068;滿崇丘玄隂結嚴冬芳意坐自遒鴻鵠從何來哀¶
鳴聲啾啾願欲適縣圃路阻迷所投况我孱懦成引領空&KR0104;¶
愁¶
桓温一老兵豈識捫蝨士擁衆臨上流竟作䟦扈&KR0017;符堅氏¶
<pb:KR4e0006_SBCK_012-25a>¶
羗竪何&KR0014;作天子耽耽視中原為有景略耳知人聖難之求¶
賢在虚巳𡊮曹豈力敵生死一弹指惆悵後來人慷慨前車¶
&KR0100;¶
英英木槿花振振蜉蝣羽乗彼三秋露及此六月雨容好&KR0014;¶
幾時生成亦良苦十年搆阿房一日化為圡染&KR0161;作童顔於¶
身竟何&KR0024;不如順天命保已良多祜¶
天地若大甕萬物生其腹人猶腹中蟲蠢蠢隨化育鑽攻無¶
時休臓腑為翻覆帝青調元氣豈不畏戎毒皤然命滌蕩汗¶
下兼湧衂&KR0214;&KR0214;自狂猘涫沸交殺戮何當&KR0661;昡定風止水歸¶
瀆鑄鐡作鋤犁春耕待秋熟¶
<pb:KR4e0006_SBCK_012-25b>¶
二儀播元氣晝夜靡停機有生即有死化工亦何&KR0059;彼狂牽¶
𫠦欲㝠行失康逵無航思利渉發此百禍機賊人還自賊擾¶
擾竟何為¶
郭南有窮夫黄髮對老妻見人抱兒女仰靣㸔天啼郭北有¶
宕子鮮服明春閨累累𠋣門親䟽茹乏塩醯盛年異欣戚薄¶
暮空噬臍逹生貴知命胡為苦悲悽咬咬水中鳬谷谷墻下¶
雞良無返哺望乳菢何棲棲&KR0578;目思此理惆悵中自迷¶
盗跖飫梁肉原思餒窮閭夷齊采&KR0340;蕨儀秦駟髙車祥麟殪¶
西狩尼父空嘆吁天道果福善彼蒼竟何如¶
老眼眯昏夜見螢以為燈燈螢何足辨所悲老且瞢瞢老復¶
<pb:KR4e0006_SBCK_012-26a>¶
何用&KR0372;心就無䏻逍遥麋鹿&KR0133;所得良巳弘¶
&KR0017;神隂陽精變化無定迹如&KR0014;禍福人豈向人求食而况天¶
地心坦坦甚正直𥙊祀本人情將以牲與稷居歆豈在物馨¶
香薦明德葛伯信不&KR0391;虞公亦何益前王有舊章敬之在無¶
射¶
海鯨乗抉揺激水騰九旻退潮觸泥沙顱骨空嶙峋猛虎掉¶
尾行飮血不滿唇跳哮逞雄攫係首八尺緡賦命雖在天成¶
之亦由人嗟嗟燈上蛾亦豈厭其身¶
夷齊值明時餓死西山陽四老生亂世采芝以徜徉李業遇¶
公孫欲盖反受殃嚴陵辭故人萬古清名揚性也寔有命君¶
<pb:KR4e0006_SBCK_012-26b>¶
子順其常漫漫雲間鳥㝠㝠隨風翔海宇豈不寛六翮有短¶
長浩歌向日月曲盡意茫茫¶
　　　感懐¶
昊天厭秦德瑞氣生芒碭入関封府庫約法唯三章英雄不¶
世出智勇安可當叔孫一竪儒綿蕞興朝綱遂令漢禮樂逺¶
媿周與商逝者如飄風盛時安得常窹𥧌増永歎感慨心内¶
傷¶
四月陽用事群物咸長荣靡草雖就死王𤓰亦復生死生誰¶
所致時至莫䏻争聖人洞神理守分無外營&KR0113;身俟天命萬¶
古全其名¶
<pb:KR4e0006_SBCK_012-27a>¶
　　　自都囬至通州&KR0009;普逹世理原理二首¶
旦辝文明門囬首望宫闕長雲擁蓬莱烟霧中滃欝相去不¶
崇朝杳若隔&KR0538;渤扁舟指呉雲𩀌夣縈燕月雖懐歸郷&KR0172;復¶
愴如巳別裁詩&KR0009;悠悠感念深至骨¶
西風吹青㝠征鴻暮蕭蕭一辝都門去便覺京國遥輕霜入¶
秋𩯭落英罄寒條念我同年友髙&KR0105;薄九霄恨我䖏遐逺不¶
得陪晨朝綿綿乆要心萬里匪為遼鱣魴赴清淵孔翠依蘭¶
苕飛潜各有適分得無外徼佇立望閶闔傾耳聆簫韶¶
　　　晚至草平驛¶
落日照阡陌秔稲生清香好風自西来吹我征衣裳但惜景¶
<pb:KR4e0006_SBCK_012-27b>¶
物佳不&KR0116;道路長幽禽韻&KR0170;茸馬足響康荘驛吏迎我前拜¶
跪進酒&KR0308;要我入山舘左右華鐙光觧鞍待升月星明𣗳蒼¶
蒼¶
　　　送僧家奴叅政赴河東宣慰使¶
晨登晋陽山西北望雲中大漠造瀚海重関阻飛鴻昔為征¶
戍塲今見車軌同相公奉明詔分符㧾元戎賦詩睇行雲坐¶
嘯生長風霜濃曙角清月出黄河空細草卧牧馬虎服韜弧¶
&KR0211;天子萬&KR0010;夀垂拱明光宫¶
　　　發安谿至青田戎事急不得留有感¶
鷄鳴戒晨裝掛席日尚早風亂沙上雲雨昬江中島士生從¶
<pb:KR4e0006_SBCK_012-28a>¶
王事薄質非所寳但懼筋力㣲任重躦逺道昔邁園柳青今¶
来江楓老豺狼互㓕沒憂虞何時了朝原思眷令夜船夣萱¶
草寸歩隔河山惄焉傷懐抱¶
　　　天夀節同諸寓臣拜于寳林教寺禮畢登槃翠軒分¶
　　　韻得稽字¶
宿雨霽&KR0004;節群山緑如洗流霞絢琳宇旭日射丹棨鳴鍾趋¶
&KR0394;宫焚香望天陛遥遥&KR0597;螘忱惓惓葵藿禮萬年主夀長百¶
拜臣首稽竣事陟華軒敦情属芳醴太師祗園英聦明實神¶
啓諸公俱俊髦文藻壓班禰肅雍周簠簋古恠夏追蠡鹿鳴¶
歌苹蒿魚麗詠魴鱧劍氣星有輝珠光海無底嘉㑹非㝷常¶
<pb:KR4e0006_SBCK_012-28b>¶
令徳更豈弟澄心映空曠滌慮俯清泚㸔竹風泠泠折花露¶
泥泥紆徐睇&KR0538;瀛緬邈想淮濟巍巍世皇業喬嶽深根柢螳¶
蜋亢齊斧碎首堪立徯農郊卜&KR0372;&KR0010;巳喜先抽薺層楼盻北¶
極祥光應周髀中山致麯蘗東呉来&KR1045;米宴酺定有期玉釭¶
浮盎醍¶
　　　題蘭花圖¶
亭亭石上竹嫋嫋竹下蘭&KR0010;晚各自媚不知霜露寒欲持贈¶
君子路永江海寛空山日摇落佇立起長歎¶
　　　正月一日公宴分韻得恩字¶
青陽肈嘉&KR0010;白日間春温起視天宇間粲然生意存高堂建¶
<pb:KR4e0006_SBCK_012-29a>¶
華盖北面朝至尊彤雲暎扶桑條風吹我幡鳴絃在兩楹㫖¶
酒盈金罇轅門號令肅主將詩書敦彬彬衆多士矯矯鳯與¶
鵷廟筭得其長豺狼安足吞揆子實碔砆深慙厠璵璠敢矜¶
鉛刀割所望安&KR0058;元恢復舊土&KR0416;以酬生育恩¶
太師誠意伯劉文成公集卷之十二終¶
<pb:KR4e0006_SBCK_012-29b>¶
