# -*- mode: mandoku-view; -*-
#+TITLE: 太師誠意伯劉文成公集
#+DATE: 2015-09-11 16:32:52.100184
#+PROPERTY: ID KR4e0006
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB04n0514-018誠意伯劉文成公文集-卷第十八.
<pb:KR4e0006_SBCK_018-1a>¶
太師誠意伯劉文成公集卷之十八¶
　　　　　　　　　　　　　　　　後學䴡水何鏜編校¶
　詩餘¶
　　　河傳(江上作)¶
江上風過水生紋煙裏斜陽半曛雨聲不堪客耳聞紛紛夣¶
魂迷㫁雲　夣㫁天涯歸路杳天欲曉殘月窺牕小木蘭舟¶
蘆葦秋汀洲藕花相伴愁¶
　　　滿庭芳(詠荷花)¶
楊柳煙銷梨花雲散瑶臺别是風光翠霞&KR0055;處誰舞白霓裳¶
三十六宮向曉鳯綃擁紅粉成行珠簾外風翻瑞葆驚起紫¶
<pb:KR4e0006_SBCK_018-1b>¶
鴛鴦　含情空悵望衾寒鄂渚佩冷瀟湘怨凌波塵襪不度¶
銀潢只恐靑娥嬌妬相將見葦白芹黃凄凉也一天墜露明¶
月在池塘¶
　　　玲瓏四犯(台州作)¶
白露㸃珠明河生浪秋光㸔又一半翠衾知夜永淸夢冷孤¶
舘南樓數聲過㕍西池桂花零亂歳序如何江山若此贏得¶
鬂霜滿　傷心謾回愁眼見蛩吟蔓草螢度荒疃涙隨黃葉¶
下事逐浮雲散滄波袞袞東流去問誰是登樓王粲菊綻籬¶
邊賦歸來恐晩¶
　　　江神子¶
<pb:KR4e0006_SBCK_018-2a>¶
霏霏輕雨弄秋光野煙蒼晚風&KR0045;征㕍將愁分付與寒螿牕¶
外聲聲啼到曉人不𥧌夜何長　滄江波浪去茫茫莫思量¶
使心傷籬外黃花只作舊時香歌罷歸來&KR0055;對酒今古事總¶
凄凉¶
　　　浪淘沙(秋感)¶
江上晚來風煙藹濛濛白蘋吹盡到丹楓流水落霞衰草外¶
離恨無窮　極目楚雲東愁見歸鴻拒霜相𠋣夕陽中露重¶
月寒芳意歇知爲誰紅¶
　　　浪淘沙(感事)¶
天際草離離鴻鴈南歸冷煙凝恨鎖斜暉胡蝶不知身是夣¶
<pb:KR4e0006_SBCK_018-2b>¶
飛上寒枝　惆悵𠋣闌時總是傷悲絶憐紅葉似芳菲淸露¶
自凋楓自落沒個人知¶
　　　淡黃柳(台城秋夜)¶
江城夜寂何處吹羗笛城上月高風淅淅翻動林梢敗葉一¶
片琅玕下空碧　倦遊客鄕𨵿暮雲隔謾回首盻歸翼想柴¶
門流水依然在白髪𠫵軍靑衫司馬休向天涯淚滴¶
　　　調𥬇令四首¶
秋雨秋雨窓外白楊自語夣回月在空廊燈影朦朧夜凉凉¶
夜凉夜露冷芙蓉花謝¶
沙燕沙燕别去㡬時重見汀洲芳草纎纎細雨㣲風捲簾簾¶
<pb:KR4e0006_SBCK_018-3a>¶
捲簾捲人與碧梧俱晚¶
白露白露㸃我庭前芳樹樹中有箇棲鴉啼到銀蟾影斜斜¶
影斜影照見羅幃夢冷¶
紅樹紅樹粧㸃天涯秋暮淡烟衰草黃昏露冷啼螿㫁魂魂¶
㫁魂㫁明日玊臺霜滿¶
　　　菩薩蠻(越城晚眺)¶
西風吹散雲頭雨斜陽&KR0077;照天邉樹樹色蕩湖波波光𧰟綺¶
羅　征鴻何處起㸃㸃殘赮裏月上海門山山河莾蒼間¶
　　　漁家傲¶
江上秋來惟有雨江城九月猶炎暑泉湧中庭苔上柱&KR0055;閉¶
<pb:KR4e0006_SBCK_018-3b>¶
戸莎雞露泣寒螿語　征戌誅求空軸杼千村萬落無砧杵¶
玉帳悠悠閑白羽愁正聚亂鴉啼破樓頭皷¶
　　　小重山¶
城上高樓接海赮踈林藏不盡欲棲鴉回廊曲檻别人家征¶
鴻外風冷夕陽斜　燈暗皷三撾望中煙隠樹月籠莎白雲¶
如夢繞天涯梧桐雨和淚滴寒沙¶
　　虞美人(有感)¶
秋來日日煙含雨不肯收殘暑小桃錯認是春回盡把枝頭¶
紅緑向人開　白雲流水靑山遠門掩蒼苔晚草間蜂蝶未¶
湏忙後夜雲英和月結成霜¶
<pb:KR4e0006_SBCK_018-4a>¶
　　　喜遷鶯(殘夜)¶
𦘕角㫁篆香淸斜月淡踈櫺露寒霜冷鵲頻驚歸夣不曽成¶
　湖上數聲沙鳥河漢漸低木杪起㸔北斗待天明雲白日¶
華生¶
　　　水龍吟(次韻和陳均從吹簫曲)¶
秦臺人去無踪空餘緑樹連天表瑤京路遠緱山夜永離愁¶
縈繞露咽玄蟬霜棲白鶴月寒煙裊想孤鸞舞罷碧桃花盡¶
長是怨多歡少　夢裏軿車過處見蒼梧九峯靑小脩篁染¶
涙滄江流恨年年不了廣莫風悲昭華玉冷聲沉雲杪又扶¶
桑日上靡蓱光散蓬池春暁¶
<pb:KR4e0006_SBCK_018-4b>¶
　　　水龍吟¶
雞鳴風雨瀟瀟側身天地無劉表啼䳌迸淚落花飄恨㫁魂¶
飛繞月暗雲霄星沉煙水角聲淸裊問登樓王粲鏡中白髮¶
今宵又𣷹多少　極目鄕𨵿何處𣺌靑山䯻螺低小㡬回好¶
夢隨風歸去被渠遮了寳瑟絃僵玊笙簧冷&KR0115;鴻天杪但侵¶
階莎草滿庭綠樹不知昏暁¶
　　　浣溪沙(處州葉叔安溪南草堂)¶
細草垂楊村巷幽白沙素石引溪流靑苔磯上有扁舟　門¶
外好山開&KR3650;𦘕屋頭新月學簾鈎窓風一榻似淸秋¶
　　　長相思(晚興)¶
<pb:KR4e0006_SBCK_018-5a>¶
晚風淸晚雲輕雨意將成又不成㫁赮天際明　舊恨盈新¶
恨生立到樓頭河漢傾無人知此情¶
　　　踏莎行¶
瓶水知秋池荷怨晚有人樓上吹淸管月明夜寂&KR0077;堪聽可¶
憐剛&KR0013;風驚㫁　楚澤吟悲槐根夢短江山處處傷愁眼欲¶
憑靑鳥&KR0009;殷勤波濤無地蓬萊遠¶
　　　江神子¶
西風吹樹簟凉&KR0004;露如珠月如梳鴻雁無情不帶半行書謾¶
𠋣闌干成小立人老也倩誰扶　中庭梧葉待霜踈有棲烏¶
夜相呼門外一池寒水落芙蕖爲問閑愁還幾許多似草不¶
<pb:KR4e0006_SBCK_018-5b>¶
勝鋤¶
　　　靑杏兒¶
獨自𠋣闌干西風起玊宇淸寒夜&KR0055;月轉長河曲踈螢度竹¶
啼螿依草凉露溥溥　莫把素琴彈氷弦上商冷宫殘萬牛¶
不挽東流水悠悠碧落茫茫雲海疊疊憂端¶
　　　摸魚兒(傷春)¶
問春光尚餘幾許傷心前夜風雨夭挑𧰟杏都吹盡蘭&KR0649;變¶
成荒楚春欲去但𣺌𣺌靑煙白水迷津渚多情杜宇有恨血¶
滋宵哀音破暁千呌一延佇　蓬萊路還是鯨濤間阻神仙¶
縹緲何處瓊樓玊殿&KR0055;留景不見下方塵土誰最苦瞑色滯¶
<pb:KR4e0006_SBCK_018-6a>¶
雙飛燕子歸無主那堪訴與又暗壁殘燈重門轉漏嗚咽夢¶
中語¶
　　　虞羙人¶
桃花半折臙脂蕋鶯語東風裏坐來簷日轉墻隂時見黃蜂¶
帶粉岀花心　長煙不散萋萋草人與春俱老知人老去願¶
春遲無柰滿庭風絮促春歸¶
　　　沁園春¶
白芷生香緑萍抽葉還是淸明有殘絲絆雨危芳怯露梨雲¶
困蝶絮雪迷鶯𩬊短心長時殊事異覩物如何不動情愁來¶
也怕東風無頼鶗鴂先鳴　莫思身外虚名綿綿荒田草樹¶
<pb:KR4e0006_SBCK_018-6b>¶
平任龍蛇歌怨桑榆煙盡山枯石死畢竟何成富貴浮雲窮¶
通定命守分安常百慮輕和誰說又鴉棲高柳月照層城¶
　　　惜分飛¶
蝶醉蜂迷鶯不語門掩一庭花雨春事無多許野雲江樹誰¶
爲主縱有垂楊千萬縷難綰教春莫去愁到傷心處數聲¶
杜宇靑山暮¶
　　　沁園春(和鄭徳章暮春感懷呈石末元帥)¶
萬里封侯八珍鼎食何如故鄕奈狐狸夜嘯腥風滿地蛟螭¶
晝舞平陸成江中澤號鴻苞荆集鴇輭盡平生鐵石腸凭闌¶
㸔但雲霓明滅煙草蒼茫　不湏踽踽凉凉盖世功名百戰¶
<pb:KR4e0006_SBCK_018-7a>¶
塲𥬇楊雄寂寞劉伶沈湎嵇生縱誕賀老淸狂江左夷吾𨵿¶
中宰相濟弱扶傾計甚長桑榆外有輕隂乍起未是斜陽¶
　　　憶秦娥(次石末公韻)¶
陽春月蜂喧蝶競芳菲節芳菲節風狂雨橫魂消心折鳯¶
凰臺上簫聲絶長洲苑裏光隂别有人愁歎涙珠成血¶
　　　驀山溪(晚春)¶
淸明過了簾幙餘寒淺芳樹不勝風任流水飄紅去遠煙昏¶
雨暝天襯海雲低鸎意&KR0180;蝶魂銷花盡成秋苑　遊絲落絮¶
特地相縈絆無計網春暉漫贏得遮人望眼登高凝睇欲&KR0009;¶
一封書鴻路阻豹𨵿&KR0055;日暮空膓㫁¶
<pb:KR4e0006_SBCK_018-7b>¶
　　　憶秦娥¶
春雨歇庭花撩亂飄紅雪飄紅雪一川芳草數聲鶗鴂　長¶
煙𣺌𣺌青㝠闊江湖波浪行人絶行人絶雲山迢逓夣魂飛¶
越¶
　　　念奴嬌(詠蛙)¶
池塘過雨有許多蛙黽為誰彊聒乍寂還喧如聚訟覼縷宮¶
商爭發嘔啞蠻歌兠離鞮唱頰齒相&KR0251;齕可人幽夢驚回天¶
水空闊　最好白石清泉&KR0013;渠翻倒作蹄涔丘垤蚯蚓螻蛄¶
無智識相趂草根嘈&KR1232;坐井持頥當車怒目㡬欲吞明月子¶
陽安在至今莫辨優劣¶
<pb:KR4e0006_SBCK_018-8a>¶
　　　八聲&KR0372;州(詠蛙)¶
問靑蛙有底不平鳴真个為公私向汚泥曵足蹄涔接腋缺¶
甃持頥㫁續儀同歌吹&KR0325;沸緑萍池鐘鼓難成響而況塤箎¶
曽記江湖煙雨&KR0013;枕邉讙噪刺耳如錐擁輕衾孤坐愁到¶
曉雞時道巴猨聲聲是淚細看來不似此聲悲應知得灑&KR0069;¶
著令千載無疑¶
　　　倦㝷芳慢(詠雨)¶
翠霞暎日柱礎生雲衣&KR0209;先冷石燕飛時天與亂山俱暝稍¶
見如絲隨風細漸看宻灑滄江逈𠋣闌干恁昏昏過了淸和¶
光景　小樓外榴花間竹可恨紅英飄墜苔徑霧罩陽臺悽¶
<pb:KR4e0006_SBCK_018-8b>¶
惻夢魂難醒階下决明憂爛死草根得意惟蛙黽正蕭條又¶
沉沉戌皷夜凉人静¶
　　　渡江雲(&KR0004;夏即景)¶
麥秋晨氣潤嫩凉院落細雨乍晴時定巢新燕子睡起雕梁¶
對立整烏衣庭空晝寂但盡日簾幙低垂歸去來不堪重賦¶
兩𩯭漫成絲　傷悲斜陽難繋逝水無回想佳期應未愁正¶
濃如何消遣惟有心知瑶琴調苦弦先絶任冷落玉軫金徽¶
凝望處啼鴉飛上高枝¶
　　　阮郎歸¶
曉寒楊柳緑如濡園林新雨餘紫苔成暈上階除日高庭院¶
<pb:KR4e0006_SBCK_018-9a>¶
虚　官况&KR0180;世情踈㫁腸芳歳徂暮雲不見北飛魚路遥難¶
&KR0009;書¶
　　　蘇幕遮(次韻和劉宗保)¶
日斜時山盡處緑水朱霞𨼆映雲間樹鴻鵠㝠㝠烏鵲暮海¶
闊天高翼短迷征路　路多岐情没緒想極生悲欲語難成¶
句忽憶登樓懷土賦愁着心頭淚落如零雨¶
　　　八六子(晚思)¶
到黃昏悄無情緒凄凉又掩重門盼草際殘陽易盡雲中征¶
鴈難慿漫勞夣魂　淵明三徑猶存白鶴不歸華表烏鴉自¶
滿荒村念過眼芳菲總埋泥土縱然回首可堪凝睇傷心處¶
<pb:KR4e0006_SBCK_018-9b>¶
處蓬蒿廢井時時煙雨啼猨更何言蒼苔漸&KR0055;淚㾗¶
　　　攤破浣溪沙(次劉宗保韻)¶
燕子巢成倦不飛緑隂鳴&KR1578;靜頻嘶拄杖獨穿芳草徑立多¶
時　池面紫錢荷㸃㸃枝頭靑彈杏離離更愛葵花紅粉𧰟¶
似崔徽¶
　　　江神子(同前)¶
沅湘煙雨夏生寒怕江干有離魂蕙圃蘅蘭蕪穢有誰看愁¶
絶洞庭雙帝子風颯颯珮珊珊　鈞天虎豹守重𨵿隔人間¶
&KR0009;音難腸㫁春光正美却凋殘聞說桃源今不見何處好把¶
漁竿¶
<pb:KR4e0006_SBCK_018-10a>¶
　　　燭影搖紅(重五)¶
筠粉初銷海榴花外絲絲雨靑槐緑柳又新蟬凄咽黃鸝語¶
煙草蒼茫何處想當年三閭故楚蕙蘭蕭艾蘅&KR0649;蓬蒿菉葹¶
無數　細葛香羅有人衣&KR0209;隨風舉游梟不作太官&KR0245;玊燕¶
空雕虎永晝庭隂自午一時間愁情萬緒寸腸柔脆末了傷¶
今那堪懐古¶
　　　生查子¶
槐雲軃墜鬟柳露酣啼眼&KR0055;院有佳人坐惜芳菲晚素手理¶
瑤琴曲罷空長歎佇立望靑霄愁永靑霄短¶
　　　長相思¶
<pb:KR4e0006_SBCK_018-10b>¶
山悠悠水悠悠水遠山長處處愁那堪獨𠋣樓憶歸休怎¶
歸休細雨㣲風冷似秋緑隂啼栗留¶
　　　驀山溪(詠螢)¶
晚晴池館月淡煙籠水草際却熺㣲漸游&KR0045;隨風四起拂雲¶
穿霧摇亂玉繩光高又下滅還明㸃綴林梢蘃漢宮遥夜¶
鐙影&KR0055;羅綺莫近繡簾飛滿階苔無人有淚蓬牎凄冷留取¶
照韋編天禄閣校書時藜杖淸暉似¶
　　　滿江紅(次韻和石末元帥)¶
華表孤雲還應是當初相識回望處煙塵滿地燕鴻南北過¶
眼浮滎胡蝶夣縈身薄宦猩猩屐𥬇村童不認主人翁呼爲¶
<pb:KR4e0006_SBCK_018-11a>¶
客　鯨鯢起滄溟拆藩籬外生&KR0311;敵帳高門廣厦鹿場麋跡¶
大澤猶&KR0414;蛇豕氣暘烏未放乾坤白細看來還自有靑山長¶
如昔¶
　　　阮郎歸(題𦘕扇)¶
白蘋風起夕陽㣲小舟衝浪歸江潮&KR0077;落釣魚磯天寒紅葉¶
飛　彭澤菊首陽&KR0340;不知今是非山林朝市事相違紫芝彊¶
肉肥¶
　　　怨王孫¶
漏悄人静星稀雲淡煙柳成眠露蓮半頷何處月色飛來滿¶
樓&KR0279;　㣲風入&KR0209;仍吹領愁都醒好个淸凉境紅塵自逈河¶
<pb:KR4e0006_SBCK_018-11b>¶
漢應有仙槎待還家¶
　　　鷓鴣天(題梅花圖)¶
玊骨氷肌蕚緑華&KR0016;龍飛下太淸家衣飄碧落星芒動珮拂¶
玄𡨕月影斜　江水闊嶺雲奢香魂散作歲寒葩𦘕圖驚見¶
春風面&KR0541;覺精神冷不邪¶
　　　醉花隂(夏日)¶
溽暑炊人肌骨軟夢繞南柯遠驚起&KR0077;依然碧樹連天風雨¶
溪山晚　人閑巳自成踈&KR0180;事徃誰能挽去去紫芝翁白石¶
淸泉日夜靑苔滿¶
　　　滿庭芳(二月十一日壽石末公)¶
<pb:KR4e0006_SBCK_018-12a>¶
嶽氣鍾嵩星精&KR1113;昴五雲光暎麟書綠明紅媚風暖日長初¶
金翿斜開洞府群仙擁翠佩瓊裾收拾盡乾坤淸淑爲瑞在¶
扶輿　文韜兼武畧南陽諸葛東海穰苴有𧴀虎龍蛇&KR0055;護¶
儲胥制勝不妨談𥬇鶯聲裏旗影徐徐行看取非熊應兆沙¶
路輾高車¶
　　　醉花隂¶
樓外斜陽低半樹雖好難留住樹裏有鳴蟬似訴中情哽咽¶
風前語　碧雲不見蓬萊路靑鳥今何處莫更𠋣闌干愁上¶
心頭無計推他去¶
　　　如夢令(題畫)¶
<pb:KR4e0006_SBCK_018-12b>¶
草際斜陽紅委林表晴嵐緑靡何許一漁舟揺動半江秋水¶
　風起風起擢入白蘋花裏¶
　　　南鄕子(八詠樓作)¶
鳴雨過庭除病骨崚嶒不自扶强𠋣䦨干成小立蕭踈立困¶
依然作宰予　驚覺失華胥樓外靑山落照餘誰似莊周能¶
化蝶蘧蘧心上閑愁一㸃無¶
　　　踏莎行¶
冷雨籠晨凄風催晚杜䳌哀怨黃鶯&KR0180;蛛絲柳絮總輕狂可¶
憐春去無人管　碧草連天靑山遮眼側身四望腸千㫁愁¶
如溪水暫時平雨聲一夜依然滿¶
<pb:KR4e0006_SBCK_018-13a>¶
　　　摸魚兒(金陵秋夜)¶
正凄凉月明孤舘那堪征鴈嘹唳不知衰鬂能多少還共柳¶
絲同膬朱戸閉有瑟瑟蕭蕭落葉鳴莎砌㫁魂不繫又何必¶
殷勤啼螿絡緯相伴夜迢遞　樵漁事天也和人較計虚名¶
枉誤身世流年衮衮長江逝回首碧雲無際空引睇但滿眼¶
芙蓉黃菊傷心麗風吹露洗寂寞舊南朝憑闌懷古零淚在¶
衣&KR0209;¶
　　　㸃絳唇¶
雲淡秋霄夜寒月過軒窓冏㕍聲相應人語長廊靜欲&KR0009;離¶
情夣短天涯永休臨鏡舞鸞孤影怕見菱花冷¶
<pb:KR4e0006_SBCK_018-13b>¶
　　　眼兒媚¶
烟草萋萋小樓西雲壓鴈聲低兩行踈柳一絲殘照數㸃鴉¶
棲　春山碧樹秋重緑人在武陵溪無情明月有情歸夣同¶
到幽閨¶
　　　更漏子(詠㕍)¶
塞門雲湘浦樹畢竟故鄕何處楓葉渚蓼花磯水&KR0055;矰繳稀¶
　蓬萊闕扶桑島極目茫茫烟草蘆荻老稻粱空月明江上¶
風¶
　　　怨王孫¶
翠&KR0013;夜冷碧梧風勁蛩語將闌鴉棲不定開戸月在枝頭恰¶
<pb:KR4e0006_SBCK_018-14a>¶
如鉤　煙波縹緲瑶&KR0279;路人何處黄葉連天雨夣魂此際繞¶
盡越水吳山白雲間¶
　　　謁金門¶
風嫋嫋吹線一庭秋草天際夕陽無限好㫁腸芳樹老　塵¶
世茫茫難料有酒便湏傾倒落葉滿階從不掃醒來新月皎¶
　　　鷓鴣天(冬煖)¶
窻外群蛙乆不鳴夜來忽聽滿池聲客心且喜逢冬暖天意¶
猶當放晚晴　塵勞事莫𨵿情淸風皓月共忘形夭桃應妬¶
芙蓉色故發鮮花照眼明¶
　　驀山溪¶
<pb:KR4e0006_SBCK_018-14b>¶
簷鈴風過昵昵閨中語月上海東峰冷光浸澄淸玉宇幽人¶
此際輕歩繞回廊蛙鳴沼鴉翻樹露滴松梢雨蘆花粗老¶
也學楊花絮衮衮趂流塵半沾泥半飄陌路不湏看覷且自¶
買芳尊巴覦曲婆娑舞醉飲朝還暮¶
　　　長相思¶
霜華淸月華淸淸逼衾禂冷似氷那堪砧杵聲　雞巳鳴鐘¶
又鳴天若於人還有情如何不肯明¶
　　　長相思¶
鴈南歸人未歸寒信先來家信遲容顔只鏡知　曉風㣲曉¶
星稀正是愁闌欲睡時隣雞莫要啼¶
<pb:KR4e0006_SBCK_018-15a>¶
　　　臨江仙¶
　　予在江西時與李爟以莊善以莊甞賦詩有曰涙如霜¶
　　後葉摵摵下庭柯鄭君希道深愛賞之今鄭君巳卒以¶
　　莊與予别亦二十年夣中相見道舊好覺而憶其人不¶
　　知今存與亡因記其詩屬為詞以寫其悲焉¶
街鼓無聲更漏咽不知殘夜如何玉䋲歷落耿銀河鵲驚穿¶
暗樹露墜滴寒莎　夣裏相逢還共說五湖烟水漁簑鏡中¶
緑髪漸無多淚如霜後葉摵摵下庭柯¶
　　　憶秦娥¶
風淅淅月明何處吹長笛吹長笛拂雲來鴈連天蘆荻　繁¶
<pb:KR4e0006_SBCK_018-15b>¶
華過眼成今昔滄波浩渺空潮汐空潮汐淡煙衰草六朝陳¶
迹¶
　　　蘇幕遮¶
白雲山紅葉樹閱盡興亡一似朝還暮多事夕陽芳草渡潮¶
落潮生還送人來去　阮公途楊子路九折羊腸曽把車輪¶
誤記得寒蕪嘶馬處翠管銀筝夜夜歌樓曙¶
　　　蝶戀花(蔣山寺十月桃花)¶
度朔移來天上種絳蕋丹跗王母親曽弄靑女素娥為侍從¶
嬋娟獨擅三千寵　回首&KR0172;娛誰與共荒草殘烟冷落秦源¶
洞閬苑風高迷彩鳯㫁魂飛入韓憑夣¶
<pb:KR4e0006_SBCK_018-16a>¶
　　　過秦樓¶
暖日蒸紅濃煙烘黛又過一年春半鸞啼鏡掩桂老蟾孤芳¶
草為誰如剪何處燕子飛來入幕穿簾似曽相見問前朝王¶
謝風流安在雪消氷泮　還記得翠幄籠花瓊闌搭柳鳴佩¶
響和淸管圓光易缺急景難追回首夣迷天遠緑蔣靑蘋是¶
他玉樹亭&KR0279;金蓮宫苑且高歌對酒趂取韶華未晩¶
　　　踏莎行¶
雨過山明煙生川媚佳人&KR0004;把羅衫試玉驄嘶入柳隂中濛¶
濛淡日蒸花氣　簾幕低垂䦨干獨𠋣一池春浪魚鱗起暮¶
寒寂寞掩重門怕人問道歸期未¶
<pb:KR4e0006_SBCK_018-16b>¶
　　　隔浦蓮¶
朱簾不捲晝雨弱柳愁千縷事與孤鴻去空相憶同誰語雲¶
水迷翠羽人何許玉佩沉湘浦悄凝竚　春風到處白蘋香¶
滿洲渚淚篁自老目盡野田平楚未用天涯悵間阻回頋斜¶
陽猶在高樹¶
　　　生查子(惜花)¶
東風為愛花着意吹原野穠𧰟正堪憐何忍輕吹謝悶損玊¶
樓人獨立花枝下㣲睇歛雙蛾紅淚和花灑¶
　　　江神子¶
春晴楊柳欝金絲有黃鸝在高枝正是佳人無語𠋣闌時不¶
<pb:KR4e0006_SBCK_018-17a>¶
理雲鬟尋㫁夣消瘦損雪膚肌　海棠飄玊燕交飛草芳菲¶
水淪漪怕見輕蜂小尾撲香歸滿鏡容顔憑酒染還惨淡對¶
斜暉¶
　　　滿江紅¶
風淡寒輕又還是淸明時節㡬處處莓苔鋪繡碎紅堆纈滿¶
樹緑隂堪止渴漫山黃霧松花發背𦘕闌獨立檢韶華聞啼¶
鳺　懷徃事空凄切思不㫁腸千結想繁華一瞬夕陽明滅¶
玄武湖邉楊柳月雞鳴埭上棠梨雪到如今何處覔遺踪泉¶
聲咽¶
　　　江神子¶
<pb:KR4e0006_SBCK_018-17b>¶
絲絲纎雨織黃昏掩衡門黯消魂贏得滿碩華𩬊照乾坤天¶
上神仙三島外空虎豹守重閽　河林落日隠崑崙望中原¶
杳漫漫白葦靑蒿無處着啼㣪鳯去不來簫管咽心裏事共¶
誰論¶
　　　長相思¶
桃花開李花開小白長紅越女腮春風巧剪裁　蜂徘徊蝶¶
徘徊飲遍淸香末肯回莫教飄緑苔¶
　　　憶王孫十二首(集句)¶
花明柳暗繞天愁趙女乗春上𦘕樓樓上黃昬欲望休月如¶
鉤檻外長江空自流¶
<pb:KR4e0006_SBCK_018-18a>¶
亂山凝黛色高低江雨霏霏江草齊三戸無人自鳥啼緑楊¶
堤𥬇殺山翁醉似泥¶
遠書歸夣兩悠悠閑𠋣南窓盡日愁手捲蝦須上玉鈎淚難¶
收紅葉相隨何處流¶
盧家少婦欝金堂日日春光闘日光勾引花枝𥬇凭墻暎垂¶
楊不是愁人亦㫁腸¶
當時我醉美人家肯信流年𩯭有華海燕西飛白日斜對殘¶
花莫怨春風當自嗟¶
情愁無意整花鈿萬事傷心在目前錦瑟無端五十絃月明¶
天繡&KR0013;焚香獨自眠¶
<pb:KR4e0006_SBCK_018-18b>¶
濕雲如夣雨如塵客舎靑靑柳色新一片花飛減&KR0077;春勸行¶
人莫向天涯金繞身¶
郎心如妾妾如郎一度相思一㫁腸塵滿金爐不炷香向斜¶
陽離恨空隨江水長¶
爲誰零落爲誰開小白長紅越女腮漸老逢春能㡬廻看花¶
回一日湏傾三百杯¶
水紋如縠燕差池斜日悠掦在柳絲故國平居有所思𠋣闌¶
時&KR0077;是同&KR0129;不得知¶
欝金蘇合及都梁不是金爐舊日香&KR0180;對菱花暈曉粧細思¶
量欲話因縁恐㫁腸¶
<pb:KR4e0006_SBCK_018-19a>¶
滿庭芳草易黄昏摘索花枝料峭寒坐見新池落舊痕憶王¶
孫&KR0055;院無人獨𠋣門¶
　　　浣溪沙(集句)¶
花壓闌干春晝長碧樓紅樹𠋣斜陽入門惟覺一庭香　絶¶
壁過雲開錦繡氷絲彈月夣淸凉鸞歌鳯舞㫁人腸¶
　　　浣溪沙(集句)¶
沙渚煙銷翠羽空楚歌重疊怨蘭叢樹碩樹底覔殘紅　三¶
百年間同曉夣㡬家臺榭鳯城東露桃猶自𥬇春風¶
　　　靑玉案(春思)¶
昨朝岀日今朝雨望不見愁來路徑滑泥深妨縱歩美人何¶
<pb:KR4e0006_SBCK_018-19b>¶
處花謝誰爲主　離絃不繋鳴筝拄但滿眼相思淚如縷𨵿¶
塞迢迢音信阻千重雲水萬重煙樹心逐征鴻去¶
　　　長相思¶
煙茫茫草茫茫人去人來來去忙滄江空夕陽　鳬飛翔鴈¶
飛翔天路㝠𡨕川路長月明蘆葦凉¶
　　　生查子(集句)¶
他鄕别故人拭涙攀楊柳此物最相思皎皎當窻牗留取作¶
秋香岀入君懷䄂萬里故園心天地同長乆¶
　　　生查子(集句)¶
靑山欲暮時暝色生寒樹不那客愁多復送王孫去澗戸寂¶
<pb:KR4e0006_SBCK_018-20a>¶
無人暗谷疑風雨耿耿夜何長月落聞津鼓¶
　　　生查子(集句)¶
開簾滿地花風起春城暮悲妾似花身暫向花間語落葉不¶
歸林驚鳥從横去獨立傍銀床㸃㸃回塘雨¶
　　　生查子(集句)¶
春風能㡬時柳色看猶淺胡蝶夣中飛跡與孤雲遠明月照¶
花枝入夜愁難遣形影自相憐不及銜泥燕¶
　　　生查子(集句)¶
新年舊燕歸似與覉魂語不見帳中人空見相思樹水上覔¶
紅雲片片隨風去薄暮欲如何背泣西窓雨¶
<pb:KR4e0006_SBCK_018-20b>¶
　　　生查子(集句)¶
思君君未歸向夕千愁起两淚忽成行滴滴空階裏垂柳覆¶
金堤蕙草生閑地少壯莫輕年白日如流水¶
　　　生查子(集句)¶
愁多夣不成坐對銀釭暁輕袖拂花粧驚起雙棲鳥出戸獨¶
彷徨煙裏㸔鴻小日下四山隂轉轉傷懷抱¶
　　　浣溪沙(即景)¶
語燕鳴鳩白晝長黄蜂紫蝶草花香滄江依舊繞斜陽　泛¶
水浮萍隨處滿舞風輕絮霎時狂淸和院宇麥秋凉¶
　　　靑門引(晚春)¶
<pb:KR4e0006_SBCK_018-21a>¶
數㸃松梢雨還&KR0013;晚風吹住兎葵燕麥㡬家春殘花㫁柳難¶
記舊游處　斜陽滿目空凝竚𩯭影三千縷是他枝上蜂蝶¶
紛紛帶取韶華去¶
　　　漁父詞五首¶
采石磯頭煑酒香長干橋畔柳隂凉歌欵乃濯滄浪來徃煙¶
波送夕陽¶
自鷺洲邉好月明賞心亭下暮潮平紅米飯紫蓴&KR0325;自是無¶
愁過一生¶
江花江草兩悠悠隨意東西&KR0180;即休黄犬恨緑珠愁定應不¶
上釣魚舟¶
<pb:KR4e0006_SBCK_018-21b>¶
釣得鯿魚不賣錢甆甌引滿㸔靑天芳樹下夕陽邉睡覺蘆¶
花雪滿船¶
朝辭蓼渚暮蘆汀自有沙鷗伴醉醒塵世裏一浮萍不着羊¶
裘動客星¶
　　　賀新郎(愁思)¶
碧秀天涯草怨王孫雕輪去遠玊驄嘶老風雨餘春無㝷處¶
絮亂花飛夣杳㫁魂與行雲縈繞赤水珠沉迷象罔暗塵深¶
不見長安道今夜月爲誰好　他鄕事事傷懷抱更那堪荒¶
煙暝靄晚虹斜照千里𨵿山勞回首苔徑殘紅未掃又恐怕¶
梧桐秋早王母宫中靑鳥使想歸來巳近蓬萊島竹葉酒且¶
<pb:KR4e0006_SBCK_018-22a>¶
傾倒¶
　　　如夣令¶
鶯啄垂圓黄透蜂抱碎芳紅皺睡起北窻風濃緑滿庭如酒¶
回首回首想見那人消瘦¶
　　　眼兒媚¶
芳草簾櫳夕陽紅鶯語綠隂中王孫何處碧雲千里靑鳥無¶
蹤　玊笙吹落天邉月離恨滿西風&KR0216;將淸涙化爲零雨滴¶
在蘭叢¶
　　　虞羙人¶
紅榴花下宜男草色與人俱好佳人重色愛新花只恐東風¶
<pb:KR4e0006_SBCK_018-22b>¶
漸急夕陽斜　豈知浮𧰟難長乆看見花枝瘦瑣牎晨啓怨¶
花空不覺玊顔憔悴減春紅¶
　　　玊漏遲(初夏)¶
海榴花似火看看又見麥秋時候枝上鳴蜩㫁續一庭金奏¶
翠沼風漪未定看葉底明珠圓溜苔徑黝蝦須掛處有人消¶
瘦　緬想那日歡娛是鴻鴈來初芙蓉開後蔓草靑蕪但覺¶
暗愁依舊欲把相思&KR0009;與霧煙慘不堪回首凝望乆寒鴉自¶
啼踈柳¶
　　　踏莎行¶
破暖輕風做寒細雨冥冥飛過空江去客中無物可消愁緑¶
<pb:KR4e0006_SBCK_018-23a>¶
隂滿院黄鶯語　琴㫁朱絃香銷翠𫃵連天碧草人何處欲¶
乗斜日望長安傷心煙浪迷南浦¶
　　　菩薩蠻七首(集句)¶
洞房昨夜秋風起江淸露白芙蓉死豈是逺行時與君生别¶
離　千山鳥飛絶𨺚想彌年月思婦夜鳴砧君聽空外音¶
東風吹緑瀛洲草去年人到今年老老去願春遲凋傷感所¶
思　攀枝長太息𠋣樹疑無力正是憶山時愁容鏡獨知¶
文牎繡戸垂羅幙江南緑水通朱閣花髻玊瓏璁单衫杏子¶
紅　高楼悲獨守日色濃扵酒不敢怨春風屏幃向月空¶
珠簾暮捲西山雨離魂不散煙郊樹暝色赴春愁行藏獨𠋣¶
<pb:KR4e0006_SBCK_018-23b>¶
樓　玉繩廻㫁絶卧見雲間月悄悄夜寒生月高風滿城¶
東流江水西飛燕黄姑織女時相見見少别離多浮生&KR0014;㡬¶
何　梧桐相待老常恐秋風早萬恨在蛾眉傍人那得知¶
東邉日出西邉雨孤帆夜發瀟湘渚雨浪細無聲烟斜月轉¶
明　淸猿不可聽楓落呉江冷更欲向芳洲水深難急流¶
孤雲目断蒼梧野無邉落木蕭蕭下玆歲巳蹉跎其如芳草¶
何　玉階生白露病骨傷幽素夣好更㝷難相思錦帳寒¶
　　　浣溪沙(即景)¶
雲壓斜暉照樹黄風生水榭緑隂凉渴蛙得雨閙池塘　紅¶
熖射人榴火炫靑絲窣地柳條長捲簾明月滿廻廊¶
<pb:KR4e0006_SBCK_018-24a>¶
　　　菩薩蠻(集句贈野人)¶
林中獨酌鄰家酒門前學種先生柳&KR0517;木自悲吟風泉淸道¶
心　獨行潭底影蟬噪林逾靜渡口欲黄昏殘陽歸掩門¶
　　　浣溪沙¶
布谷催耕最可憐聲聲只在緑楊邉夕陽江上雨餘天滿¶
地蓬蒿無舊陌㡬家桑柘有新煙戰塲開盡是何年¶
　　　卜筭子¶
春去蝶先知花落蜂難綴草緑庭空不見人愁共天無際¶
鑿沼種荷看水淺荷錢細惟有靑苔最可憐欲上人衣&KR0209;¶
　　　金錢子(五月五日作)¶
<pb:KR4e0006_SBCK_018-24b>¶
雲淡風微江雨欲來還去𠋣闌干鬂霜千𫃵白水靑蕪是征¶
鴻歸處望盡天涯夕陽猶在深深樹　艾葉榴花又上阿誰¶
門戸悄空梁燕雛自語王謝亭&KR0279;杳不知何許獨立蒼茫亂¶
鴉啼滿城鐘鼓¶
　　　梁州令¶
雨過羣山翠楊柳含烟如醉𦘕簷雙燕引雛飛風動榴花㸃¶
㸃猩紅碎　對花莫把闌干𠋣心亂難為理夕陽江上滿眼¶
淸波總是愁人淚¶
　　　最高楼¶
今宵月還照别離愁愁上最高楼九霄無路靑㝠闊玉京風¶
<pb:KR4e0006_SBCK_018-25a>¶
露冷扵秋寳刀裁不㫁水東流　誰知道黄梁炊未熟早過¶
了洞天三十六塵土事幾時休廣寒桂樹淸香好圓光恰滿¶
又成鈎𥬇階前萱草浪語忘憂¶
　　　花犯(秋夜)¶
夜何其星移漏轉凉蟾照無睡寳筝絃㫁金鴈與靑釭相對¶
憔悴塞鴻過盡人千里餘香怨繡&KR0013;但滿眼碧雲紅樹闌干¶
空自𠋣　階前暗蛩最殷勤悽悽似向我說他情意莎露冷¶
相將到曉霜開蕋惟應有素娥末老曽幾見桑田成海水任¶
浪語愁來堪遣君看明鏡裏¶
　　　西江月¶
<pb:KR4e0006_SBCK_018-25b>¶
紅葉無風自落黄花過雨猶香床頭塵甕耻空觴𣷹了愁城¶
萬丈　閱世身如萍梗懷人夣繞瀟湘應知此恨不㝷常豈¶
在眉間目上¶
　　　卜筭子(詠雨)¶
摵槭度蓮池漠漠昏松隴&KR0077;過西園拂紫塵柳媚花矜寵¶
泥潤燕衣沾粉膩蜂湏重極目滄江不見人波浪兼天湧¶
　　　蝶戀花¶
春夣岑岑呼不起草緑庭空日抱嬌鶯睡暖吹飄香三萬里¶
殘絲骨㫁天沉水　寳瑟絃僵誰復理梅子靑靑苦在心児¶
裏滿徑蒼苔花糝地杜䳌口血閨中淚¶
<pb:KR4e0006_SBCK_018-26a>¶
　　　摸魚兒(晚春)¶
悄寒生沉沉院宇不知春在何處逢春漸老&KR0014;多少惟有暗¶
愁無数春又暮但碧草和煙緑葉漫飛絮𦘕梁燕語還是舊¶
音聲烏衣巷陌轉盻㡬今古　天涯路流水靑山如故離魂¶
長在郊樹夜深月暗蒼梧逺化作杜䳌歸去人不見桃花自¶
落空階上東風未許吹夣過藍橋𨵿河滿目波浪𣺌南浦¶
　　　玉楼春¶
春來觸處花成綺春去可憐花委地催耕布榖彊知時去國¶
杜䳌空有淚　雙魚不見人千里落絮牽愁和夣起芭蕉多¶
事惹東風故作雨聲驚客耳¶
<pb:KR4e0006_SBCK_018-26b>¶
　　　惜餘春慢(詠子規)¶
隴水沉沙巴猿咽雨涙盡瀟湘竹死多情怨魄何處飛來聲¶
在萬重雲裏腸断行吟放臣去國佳人地遥天邇悄空山月¶
冷風淸惟見野棠如綺　記向日瓊戸珠簾櫻唇簧舌吹商¶
呵徴朱顔尚在十二闌干回首不堪重𠋣滄海桑田有時海¶
&KR0002;未枯愁應無巳到明朝贏得浮花滿樹錦&KR0907;霞碎¶
　　　金人捧露盤¶
水如藍山如黛草如絲正去年雙燕來時衡門晝掩日長惟¶
有睡相宜午風吹破北窓夣簷影參差　李花開梅花謝榴¶
花放杏花稀枉教人兩鬂霜垂憑闌竚立空將愁眼盻斜暉¶
<pb:KR4e0006_SBCK_018-27a>¶
㫁雲迢遞趂征鴈&KR0033;到天涯¶
　　　水調歌頭¶
雨過百花盡緑葉自成帷翛然驚破殘夣何許一黄鸝獨上¶
高樓凝望不見陽春去處惟見草離離且喜𦘕梁燕還傍舊¶
巢歸　理紈扇淸竹簟試單衣莫思身外閑事有酒便須揮¶
螻蟻王侯同盡何用名摽竹帛留與後人疑坐乆暮天碧月¶
在緑楊枝¶
　　　玊樓春¶
江城雨熟黃梅後樓閣淸高虚永晝階前夕露寳珠呈葉底¶
夜蟬金石奏　蒼苔不受殘紅覆市徑沿墻欺組綬老來於¶
<pb:KR4e0006_SBCK_018-27b>¶
物總忘情漫爲靑山開北牗¶
　　　歸朝歡¶
紫燕成雛辭舊宇紅日滿庭雞唱午披&KR0109;起遡北窻風緑楊¶
葉底聞鶯語故人音信阻白蘋吹盡滄江雨𠋣闌干悠然獨¶
𥬇&KR0661;色下平楚　浮生百歲眞覉旅富貴繁華萍梗聚重瞳¶
𨺚凖等丘墟紫髯桑盖俱塵上坐來天欲暮鳥鴉立遍城頭¶
樹㸔雲頭金盤湧岀身在廣寒府¶
　　　傳言玊女(詠蝶)¶
爲問韓憑何事化為胡蝶妬風羞雨一身輕似葉園苑晝末¶
麗日晴烟相接舞回柳眼拍翻花頰　殢粉迷香困酣猶自¶
<pb:KR4e0006_SBCK_018-28a>¶
未愜錦雲&KR0055;䖏更愁濃露浥何况素秋枝上暁霜披鬛秖應¶
無柰翠銷紅厭¶
　　　好事近¶
雨過&KR0077;斜陽虹外遠山猶濕獨據槁梧高坐待北窓風入¶
可人嘉樹有淸隂蟬噪一何急倦暑盼秋來又恐芳時輕戢¶
　　　虞美人¶
東風過了南風起節去如流水日長門掩燕交加可惜紅葵¶
落盡雨中花　人閑只願花長好花謝人催老老來空有愛¶
花心無柰斜陽不爲駐光隂¶
　　　訴𠂻情¶
<pb:KR4e0006_SBCK_018-28b>¶
相思日日上高樓還是去年秋無情梁上雙燕棄我怱如讐¶
　蟲嘖嘖葉颼颼夜悠悠闌干謾𠋣塞北江南何地無愁¶
　　　御街行(秋夕)¶
捂桐滴露鳴金井夜耿耿如年永月明棲鳥數移柯有似佳¶
期不定華年迅速碧霄迢逓别恨空心領　靑鸞怕見單棲¶
影任網遍盤龍鏡盈盈一水隔雙星腸㫁羽迷鱗暝消愁憑¶
酒惟應無柰酒與愁同醒¶
　　　浣溪沙(槿花)¶
可恠西園木槿花强將孤𧰟闘輕霞不知門外夕陽斜　應¶
有㫁魂隨蛺蝶豈無悠恨&KR0009;寒鴉那堪横被緑苔遮¶
<pb:KR4e0006_SBCK_018-29a>¶
　　　玊漏遲(詠鴈)¶
渺長空萬里西風動地鴈來無數早發榆𨵿暮入楚江煙雨¶
逝水浮花去遠但滿眼黄蘆飛絮腸㫁處雲&KR0055;夣澤月寒湘¶
浦　樓上有个佳人悶𠋣遍闌干翠眉雙聚涙濕鴉鬟化成¶
素絲千縷一望一回惆悵又燈暗網蟲垂戸天路阻誰知此¶
情愁苦¶
　　　滿庭芳(重九)¶
雨歇凉生天高氣爽又是一歲重陽鴈聲來䖏雲白草茫茫¶
黄菊知人無酒也不惜椷死幽芳龍山上西風&KR0578;靄落日下¶
牛羊　登樓何限興一齊分付絡緯寒螿把古今閑事莫更¶
<pb:KR4e0006_SBCK_018-29b>¶
思量坐到銀河案戸城角盡月轉空墻凝眸乆驚烏蜚起零¶
露濕衣裳¶
　　　花心動¶
墻下紅葵向斜陽猶開那時顔色半捲繡簾獨𠋣雕闌淚眼¶
爲誰長滴九疑煙霧連蓬島蜚魚去渾無蹤跡舊游䖏空餘¶
滿地緑苔堆積　百歳眞如過客待落蕋重榮不知何夕鏡¶
掩素塵香歇羅衣此恨怎生消得夜凉月轉梧桐影靑燈共¶
踈螢寥寂正憔悴饑蟲又啼暗壁¶
　　　小重山(詠月)¶
始暎西軒似玊鈎想應容不得一些愁姢姢斜𠋣鳯凰樓窺¶
<pb:KR4e0006_SBCK_018-30a>¶
朱戸應自半含羞　今夜正悠悠玊池金岸總是瀛洲人間¶
天上一般秋銀潢水何事獨西流¶
　　　一剪梅¶
機杼無聲絡緯多天凈雲收月在銀河相思迢逓隔𨵿山㕍¶
短人遥可柰何　身世悠悠似逝波夣裏嗟咨鏡裏婆娑欲¶
回西日掛扶桑惆悵陽公不解揮戈¶
　　　南柯子(詠蓼花)¶
汀荇靑絲盡江蓮白羽空翠㽔丹粟炫芳叢總把秋光管領¶
屬西風　𧰟敵秦川錦鮮欺楚岸楓鯉魚&KR0077;下水仙宫肯放¶
斜陽更向若華東¶
<pb:KR4e0006_SBCK_018-30b>¶
　　　如夣令¶
昨夜五更風雨吹盡一汀紅樹矌野寂無人漠漠淡煙荒楚¶
日暮日暮誰與暝鴉爲主¶
　　　六么令(詠露)¶
淡雲收盡月在蒼龍角霏霏似煙非霧空裏無聲落漢殿仙¶
人掌冷桂影篩高閣玄蟬皓鶴相呼相喚嗽嚥華滋𥬇丹藥¶
　寒螿不分命薄永夜驚離索絡緯也共莎雞吟盡傷心曲¶
只恐韶年昜晚&KR0499;&KR0018;蓬萊約秋容寂寞憑君着意染取楓林¶
賽紅蕚¶
　　　憶舊遊(詠燈花)¶
<pb:KR4e0006_SBCK_018-31a>¶
正良宵過雨玊漏傳聲羅幌無風夣覺靑釭裏有金葩璀璨¶
瓊蕋瓏𤧚翠翹𨼆䁐丹鳯揺曵碧雲中似瑞靄含星輕霞暈¶
月霽景摛虹　離人最多感况四壁蕭條惟有吟蟲想像長¶
門殿怨佳期氷泮芳意煙空强將片影相對淸淚濕鉛紅但¶
暗自&KR0069;心朱顔判&KR0077;成老翁¶
　　　聲聲慢(詠愁)¶
無蹤無跡難語難言依依只在心曲雨冷雲昏日暮海涯天¶
角輕衾夣回酒醒夜悠悠蟲響燈緑事去也縱相憐不是那¶
時金屋　鏡裏淸揚婉娩凭朱檻知他爲誰顰蹙鳯老桐枯¶
慘淡九峯靑矗湘江淚痕未盡有哀猿相伴幽獨向此際更¶
<pb:KR4e0006_SBCK_018-31b>¶
那堪懷古送目¶
　　　念奴嬌(紅樹)¶
霜風弄巧把秋林一夜吹成春苑炎帝&KR0016;龍來絳闕紫鳯三¶
千乗輦電幟揮雲火旗&KR0623;雨赮佩隨瓊幰碧山流水窅然迷¶
&KR0077;劉阮　堪𥬇舊日隋園綺羅虚剪蝶與蜂俱怨對此令人¶
心耿耿如在欝華宫殿&KR0002;木重暉靡蓱四照日漾驪珠暖憑¶
高凝睇赤城相去不遠¶
　　　採桑子¶
鴈來不帶天邉信莫上高樓新月如鈎一度㸔來一度愁¶
人間無限傷心事覆水難收風葉颼颼只是啇量㫁送秋¶
<pb:KR4e0006_SBCK_018-32a>¶
　　　夜飛鵲¶
中天舊時月還照元宵山疊疊水遥遥碧雲日暮去無際玉¶
人何處吹簫東風尚憐故苑儘鶯含脆管柳舞纎腰憑高望¶
㫁旋𣷹清淚作春潮　欲問廣寒音信鯨浪湧魚蜚不到層¶
霄芳徑蒼苔漸滿瓊軒珠綴空掩蠨蛸幾時再得海棠花底¶
候鳴鏕但長煙緑樹靑蕪暝靄相對魂消¶
　　　賣花聲¶
門外緑楊堤有个鶯啼聲聲傳恨入幽閨閨裏佳人驚睡起¶
淚濕眉低　莫把此情題天也悲悽滄江東下夕陽西華𩬊¶
不知人别苦隨意萋萋¶
<pb:KR4e0006_SBCK_018-32b>¶
　　　阮郎歸(怨情)¶
河梁携手愴離分悲嘶聲入雲長門踈雨滴黄昏昭陽歌吹¶
聞　懷故國呌愁魂淚花紅欲焚蒼梧苦霧壓湘筠猿啼不¶
見君¶
　　　搗練子¶
煙漠漠日隂隂山色蒼茫草色&KR0055;客裏不知春又半𠋣闌無¶
語聽鳴禽¶
　　　阮郎歸¶
寥寥庭舘暮寒時四簷鳴雨垂慱山沉水吐遊絲玉釭花燼¶
微　蟾影淺漏聲遲愁多成夣稀客行雖好不如歸有懐當¶
<pb:KR4e0006_SBCK_018-33a>¶
語誰¶
　　　賣花聲¶
樓上𠋣闌干月在雲端輕煙蜚盡碧綃寒腸㫁夕陽芳草外¶
山海漫漫　柳嫩不堪攀欲&KR0009;應難盤龍塵匣怨孤鸞可惜¶
嬋娟今夜月好共誰看¶
　　　長相思¶
風颼颼雨颼颼風雨凄寒似九秋釀成千斛愁　花事休春¶
事休漫把花枝挿滿頭勸春湏少留¶
　　　玊樓春¶
東風白下橋邉道不見百花惟見草隂雲結暝燕來難宿雨¶
<pb:KR4e0006_SBCK_018-33b>¶
留寒春去早　渚蒲汀荇無煩惱舞葉吹香隨䖏好相思一¶
夜楚江空滿地緑苔蜂蝶老¶
　　　醉落魄¶
東風太惡夜來盡把花吹落餘寒燕子烏衣薄對語空梁似¶
歎人離索　江山滿眼今非昨無情芳草年年緑霧雲不見¶
遼東鶴野鳥聲聲只呌思歸樂¶
　　　解語花(詠柳)¶
依依旎旎嫋嫋姢姢生態眞無比細腰宫裏和煙重組繪滿¶
園桃李佳人睡起𦘕未了橫雲嫵媚輕歩還憐掌中身不自¶
勝紈綺　長想渭城雨後恨繁絲難綰陌上征&KR0016;陽𨵿歌罷¶
<pb:KR4e0006_SBCK_018-34a>¶
香塵遠枉把翠柔折&KR0009;鴉啼向晚羅幕掩數行淸涙一任他¶
化作浮萍漂蕩隨流水¶
　　驀山溪(詠簷鐸)¶
夜闌人靜鳴玊傳聲小歷歷透紗窓悄空閨衾寒夣杳凄凄¶
切切如共旅魂言流水咽過雲停一日腸千繞　金莖月轉¶
烏尾訛將暁欲㫁又還連𣺌烟霄羇鴻相吊慿誰細寫此意¶
入朱絲呼郢客招湘靈𣷹作江南調¶
　　　梅花引¶
晚雲凝晚煙橫煙草茫茫雲樹平杜䳌聲不堪聽别涙暗傾¶
良宵空月明　氷𧖟絲㫁琅玕折湘妃竹死靑寞裂短長亭¶
<pb:KR4e0006_SBCK_018-34b>¶
幾千程歸計未成愁隨江水生¶
　　　浣溪沙(秋思)¶
細雨斜風拂面來草黄雲白鴈聲哀滄江東去㡬時回　楓¶
葉有霜&KR0138;可愛菊花無酒不湏開百年多病莫登臺¶
　　　憶舊遊(聞砧)¶
掩重門夜静庭戸幽幽驀地聞砧杳不知何䖏是雲間過響¶
空外傳音故鄕未卜歸日棲薄愧飛沉漫對月興懷臨風起¶
歎惻愴傷心　登高盼來鴈想此際孤幃幾度停針想帶圍¶
寛減向誰人借問無計追㝷但將數㸃淸淚滴在紫羅襟更¶
𠋣遍朱䦨滿頭素絲應自今¶
<pb:KR4e0006_SBCK_018-35a>¶
　　　浪淘沙(閨怨)¶
白日墮林端庭宇生寒黄蘆風急鴈來難階下露珠眉下淚¶
相賽汍瀾　寂寞掩重𨵿坐到更闌月華雖好不堪看舊恨¶
新愁都有㡬地窄天寛¶
　　　望江南¶
黃昏雨滴瀝四簷聲&KR0541;爲衾裯𣷹宿潤都來肺腑作愁城惟¶
覺𥧌難成　單棲鳥幾度繞枝鳴金獸有烟飛不起玊蟲無¶
燄翳還明誰識此時情¶
　　　擣練子¶
人寂寂夜沉沉風滿中庭月滿林欲挽銀河湔淚眼銀河清¶
<pb:KR4e0006_SBCK_018-35b>¶
淺淚痕深¶
　　　臨江仙(閨怨)¶
織女機邉如鏡月夜深長照空幃玊笙簧冷鳯孤飛苔階行¶
遍霜露剥裳衣　華表柱頭雙白鶴不知何日來歸故山今¶
在故人稀沉思似夣垂涕掩朱扉¶
　　　尉遲盃(水仙花)¶
凌波歩怨赤鯉不與傳椷素空將淚滴珠璣&KR0890;&KR0890;含情無語¶
瑶臺路永環佩冷江臯荻花雨把淸魂化作孤英滿懷幽恨¶
誰訴　長夜送月迎風多應被&KR0686;闈紫殿人妬三島鯨濤迷¶
天地歡㑹䖏都成間阻凄凉對氷壺玊井又還怕祁寒凋翠¶
<pb:KR4e0006_SBCK_018-36a>¶
羽盼瀟湘鳯杳篁枯賞心惟有靑女¶
　　　滿路花¶
山煙掠草低江月披雲濕　聲宵未了鍾聲急寒鴉何事獨¶
在枝頭立老來諸病集客裏光隂駛如馳馬難縶懷新思¶
故記一長遺十頽墉圍廢宇憑誰葺階前冷露似向離人泣¶
歲暮蛟龍蟄干將掛壁任他苔鏽生澀¶
　　　喜遷鶯(梅花)¶
凍雲初啓看的皪梅花俯窺淸泚膏澤無加鉛華不御應與¶
素娥争麗艶浥蘃宫露冷香引瑶池風細夜耿耿想飛瓊欲¶
下縞衣揺曵　驚&KR0099;猶記得月榭春宵錦障開芳砌𠋣樹聮¶
<pb:KR4e0006_SBCK_018-36b>¶
詩擷英浮酒左右翠翹珠帨今日故人何在腸㫁白波東逝¶
向此際但含情獨立爲伊凝睇¶
　　　水龍吟(夜聞銅缾湯響作)¶
玊釭開盡丹葩畫簷深宿蟾蜍影門掩淸宵聲來何䖏堂空¶
人靜如竹梳風如荷過雨如泉發井向羅幃細細如歌如語¶
還如暗蟲相命　繡被沉薰正暖夣雲車紫鵷雙竝洞庭矌¶
野九韶齊奏殷天笙磬别有蛾眉鼓琴彈瑟江鳴山應待翛¶
然睡覺爐存餘灺雞啼窓冏¶
　　　雨中花¶
月入踈松光的皪淡炳𤨏江城夜寂問何䖏無愁人間今古¶
<pb:KR4e0006_SBCK_018-37a>¶
莫作他鄕客　月裏靑鸞空有翼杳不見姐娥消息但北斗¶
從横銀河淸淺重露成涓滴¶
　　　菩薩蠻¶
氷澌着樹成雲朶林稍白月欹將墮户下有啼烏如悲良夜¶
徂　蘭芳銷翠被凄惻驚眠起起坐待天明飛霜入鬂淸¶
　　　怨王孫¶
鱗羽路阻佳人何䖏木落山寒江空歲暮明鏡飛上靑天照¶
無眠　海風裂地鯨魚死三萬里水擊蓬萊徙不禁淸涙暗¶
裏灑向孤燈結成氷¶
　　　錦堂春¶
<pb:KR4e0006_SBCK_018-37b>¶
墻角含霜樹靜樓頭作雪雲垂鈎簾鵲噪空庭晚坐看月來¶
時　異域書迷雁足幽閨鏡掩蟲絲一宵兩地腸千轉惟有¶
夣魂知¶
　　　浣溪沙¶
煙惨雲黄天雨沙葉踈枝冷呌棲鴉峭風凝霧作琪花　澧¶
浦空捐遊子佩河源不返客星槎夜冷坐聽皷三撾¶
　　　玊燭新夣歸¶
羇魂悲别乆但悶暁憂昏感新懷舊任他萬&KR0676;千峯阻徑度¶
不勞回首樓臺側畔記向日新栽花柳斜照裏一帶靑山山¶
前翠浮瓊溜　佳人倩𥬇來迎有野舞村歌齓童鮐叟故池¶
<pb:KR4e0006_SBCK_018-38a>¶
半甃風葉動攪亂數升科斗周章未了早𦘕角吹殘更漏翻¶
惹起無限愁端中心自受¶
　　　臨江僊¶
樓外西風將雨過重門又掩黃昏金鳬香息被無温繁思牽¶
宿恨愕夣愴離魂　徃事都隨流水去傷心欲共誰論故家¶
耆舊幾人存相思芳歳盡霜雪滿乾坤¶
　　　淸平樂¶
春風欲到小草先知道黃入新荑顔色好圖遣王孫歸早¶
興來䇿杖㣲行枝間布榖初鳴喜見兒童相報墻根薺菜先¶
生¶
<pb:KR4e0006_SBCK_018-38b>¶
　　　錦堂春¶
鵲噪輕隂乍霽鳩嗚冷雨還來不知春到多時了渾未見花¶
開　老景夕陽有限華年逝水無回相思一夜蘭膏歇淸淚¶
滴瓊瑰¶
　　蘇幕遮¶
雨瀟瀟風嫋嫋柔夣相牽不覺春窻暁鴈到衡陽回去了鏡¶
裏離鸞獨對琴臺老　楚天長秦樹杳山蹙愁眉江學囬腸¶
繞滿地蒼煙連碧草弱水三千人隔蓬萊島¶
　　　蝶戀花¶
白水茫茫煙𣺌𣺌原野高低觸䖏生芳草草綠花紅人自老¶
<pb:KR4e0006_SBCK_018-39a>¶
有情爭似無情好　䘮亂餘身歡意少腸㫁江山不肯留殘¶
照門掩黄昏寒料峭角聲吹起雙棲鳥¶
　　　洞仙歌(春夣)¶
濛濛漠漠杳不知根蔕蕩漾春光去無際盼神仙縹緲烟藹¶
蒼茫身到䖏惟有天風引袂　故人千萬里驀地相逢忘了¶
𨵿山路迢逓聚散未分明雨眩雲酣空回首巳迷塵世但擁¶
被追㝷恍如遺㦧不覺雞鳴若華東啓¶
　　　風入松¶
一天煙靄醖愁隂庭宇沉沉𦘕梁燕子來何晚薄寒猶戀羅¶
衾但道靑春未謝不知芳徑苔&KR0055;　少年歡𥬇夣中㝷落得¶
<pb:KR4e0006_SBCK_018-39b>¶
傷心蒼梧鳯去幽篁死㫁絃空繫瑶琴莫更登高望遠杜䳌¶
聲在雲林¶
　　　祝英臺近¶
問靑靑河畔草能得㡬時好春去難留鏡掩鸞空老凄凉深¶
院黄昏新愁陳恨趂風雨一齊來到　霧雲杳漫有千丈遊¶
絲那堪繋殘照羅幙寒生哽咽子規呌㫁腸只是縁愁柔腸¶
數寸怎禁得許多煩惱¶
　　　摸魚兒¶
㫁腸花巳隨流水靑苔空鎖&KR0055;院知人不似花重好莫恠爲¶
花留戀花不管任啼鳩悲鳴霞錦成霜霰水遥山遠淚滴翠¶
<pb:KR4e0006_SBCK_018-40a>¶
綃寒滿天風雨寂寞送書鴈　傷心事縱是生來見慣那堪¶
芳歲先晚孤雲目盡蒼梧野留得竹枝歌怨簾莫捲斜照裏¶
荒烟白草愁何限情長意短蟲響又黄昏沈沈夜永惟有月¶
華滿¶
　　　小重山¶
月滿江城秋夜長西風吹不㫁桂花香碧天如水露華凉人¶
不見有淚在羅裳　何許鴈南翔堪憐一片影落孤房百年¶
浮世事難量空回首天闊海茫茫¶
　　　㸃絳唇¶
昨夜三更井梧葉上聞鳴雨夣魂空去不到思量䖏爲問燈¶
<pb:KR4e0006_SBCK_018-40b>¶
花底向愁人吐花無語星河滿樹白髪三千縷¶
　　　菩薩蠻¶
月華泛灎秋塘草羇蟲露泣芙蓉老空舘夜聞砧難爲客子¶
心　故鄕何䖏在雲白天黏海天海共蒼茫何時還故鄕¶
　　　一蕚紅(送别)¶
白蘋洲有蘆花似雪人在木蘭舟祖帳方開驪歌未闋斜照¶
半入江樓話不了纒綿意緒早歸鴻相喚落沙頭紅蓼丹楓¶
靑煙碧草總爲供愁　此去㡬時重見悵穠華易謝零雨難¶
收落浦波空渭城柳盡欲飲還又回眸恨只恨無情海水趂¶
歸風輙向西流畢竟難留一宵長似三秋¶
<pb:KR4e0006_SBCK_018-41a>¶
　　　生查子¶
蜘蛛網𦘕簷一日絲千轉紅燼落寒釭心死無由見湖上采¶
蓮歸苦意知何限引領望佳期征斾天邉遠¶
　　　霜葉飛¶
簟凉宵永紗窻外琅玕飄墜金井欲眠深恐𥧌難成彊起看¶
星影悄不覺天回斗柄封狼弧矢相輝暎對此黙消魂又露¶
落靑𡨕漸漸濕透衣領　河漢有客乗槎淸都非遠可惜魚¶
羽無定桂花吹散廣寒風兎老蟾蜍冷但唧唧飢蟲啼暝中¶
心撩亂誰能整坐待雄雞三唱颯颯霜髭怕臨靑鏡¶
　　　浣溪沙¶
<pb:KR4e0006_SBCK_018-41b>¶
半畝荒園自看鋤雨中時復擷新&KR0188;不湏彈鋏歎無魚　早¶
息機心勞役少&KR0180;聞世事徃來踈淸風明月總贏餘¶
　　　擣練子¶
雲淡淡月娟娟雲月朦朧照不眠寧是不眠休作夣夣時歡¶
喜覺時憐¶
　　　擣練子¶
吴𫟍樹楚江楓一様秋光兩不同莫道衰榮長定在落花終¶
古怨東風¶
　　　江神子¶
城頭吹角夜沉沉有棲禽出踈林衝落滿庭珠露滴衣&KR0109;身¶
<pb:KR4e0006_SBCK_018-42a>¶
在吴江家在越南北事兩𨵿心　人生莫遣二毛侵病相㝷¶
老駸駸謾好靑山緑水&KR0180;登臨千古鍾期今巳矣空𢡖愴對¶
瑶琴¶
　　　南柯子(送别)¶
送別滄江永傷心落日曛寳筝絃㫁鴈離群最苦愁濃酒淡¶
不成醺　黄葉凄凉月丹楓索漠雲重來此地却思君但覺¶
驪歌猶在耳中聞¶
　　　桃源憶故人¶
淵明籬下黄金蕋還共空尊憔悴今古這般滋味想得都相¶
似　牛山落日悲風起回首舊歡無㡬長夜清凉如水獨立¶
<pb:KR4e0006_SBCK_018-42b>¶
在吴江家在越南北事兩𨵿心　人生莫遣二毛侵病相㝷¶
老駸駸謾好靑山緑水&KR0180;登臨千古鍾期今巳矣空𢡖愴對¶
瑶琴¶
　　　南柯子(送别)¶
送別滄江永傷心落日曛寳筝絃㫁鴈離群最苦愁濃酒淡¶
不成醺　黄葉凄凉月丹楓索漠雲重來此地却思君但覺¶
驪歌猶在耳中聞¶
　　　桃源憶故人¶
淵明籬下黄金蕋還共空尊憔悴今古這般滋味想得都相¶
似　牛山落日悲風起回首舊歡無㡬長夜清凉如水獨立¶
<pb:KR4e0006_SBCK_018-43a>¶
星河裏¶
　　　六么令¶
杪秋遥夜人卧群喧息明河漸低庭戸戸有蠨蛸織何許飛¶
來鴈陣衝入寒煙碧相思何急悲來空自目㫁雲霄羡歸翼¶
　青鐙獨照暗壁&KR0890;&KR0890;覊魂寂堪恨冷夣難長欲見無由得¶
年少不知過了老去徒嗟惜追尋疇昔愁如流水𣺌𣺌茫茫¶
趂潮汐¶
　　　一剪梅¶
征鴈來時木葉紅淡淡秋光嫋嫋西風江南江北短長亭煙¶
草低迷落照中　浮世生涯一轉蓬今日韶顔明日衰翁五¶
<pb:KR4e0006_SBCK_018-43b>¶
丁難挽逝川回千古英雄此恨都同¶
　　　蝶戀花¶
冷雨凄風昬白晝庭院幽幽秋草沿墻秀何䖏無愁仍有酒¶
可憐彭澤門前柳　老去情懷難似舊貌殊言異轉使人㸔¶
醜漫摘黃金花在手寒煙滿眼空回首¶
　　　浣溪沙(詠雞&KR0227;花)¶
絳幘雞人紫綺裘彤墀欲報五更籌不勝嬌冶立淸秋　日¶
影&KR0077;穿雲氣入虹光猶帶露華流三千紅粉總凝眸¶
　　　風流子(詠草)¶
雪盡水平津萋萋䖏風景最愁人想金勒未歸繡幃深閉玊¶
<pb:KR4e0006_SBCK_018-44a>¶
顔自老芳意徒新送日挽煙千萬里迤𨓦際蒼旻蜀魄呌迷¶
楚魂思殢碧雲如夣眉黛空颦　凄凉長門殿飛花與淸淚¶
共滴華茵惟有亂螢時來夕砌相親恨此身不化柔條弱蔓¶
暗隨靈雨得到楓宸窓掩黄昏一生幾度靑春¶
　　蘭陵王¶
問明月何苦纔圓便缺靑㝠裏風慘露凄長向人間照離别¶
玄隂凋暮節瑶井氷澌暗結䦨干外河漢漸低星影輝輝動¶
城闕　重裘冷如鐵看頭上春雲都作飛雪銀釭花落銅壺¶
咽傷懷巳無柰暝鴉多事啼遍寒枝未肯歇寸心自摧折¶
忉怛望天末恨正抵滄江煙浪空闊文魚翼短沉書札淚滴¶
<pb:KR4e0006_SBCK_018-44b>¶
在衣袂盡成淸血覉愁恰似庭草枯了又更茁¶
　　　踏莎行(詠遊絲)¶
弱不勝煙嬌難着雨如何綰得春光住甫能振迅入雲霄又¶
還旖旎隨風去　高拂樓臺低黏花絮如狂似醉無歸䖏黄¶
蜂粉蝶漫輕盈也應未敢窺芳樹¶
　　　靑門引¶
采采黄金蘃遥見晚山横翠重門深掩一庭風沽來淡酒能¶
得㡬回醉　草黄雲白鴻千里落日寒煙起相憐自有明月¶
照人肺腑淸如水¶
　　　浣溪沙¶
<pb:KR4e0006_SBCK_018-45a>¶
不𥧌凄寒剥痩肌聞鐘驚起攬裳衣恰如乆戌得歸時　斜¶
漢隔山牽月落小禽出樹掠霜飛濛濛輕藹暈朝暉¶
　　　浪淘沙¶
門外㡬多春特地愁人紅英都作馬蹄塵只有靑靑河畔草¶
一似相親　極目楚江濵流水無津野𤠔山鳥怨芳辰呌雨¶
呼雲昏復暁天也傷神¶
　　　踈影(分韻詠荷花得實字)¶
琴薫應律有細煙&KR0482;雨濃露晞日洛浦波生湘渚風交霓裳¶
水珮爭出姮娥欲共靑鸞舞颺錦幕香霏紈質喚海童齊捧¶
驪珠𧰟色蕩揺鮫室　遥想麻姑壇上翠霞與縞㭈相伴蕭¶
<pb:KR4e0006_SBCK_018-45b>¶
瑟妖冶珊瑚柔媚昌宗敢汚天然清謐西峯玊井秋河近㸔¶
葉底蜂房成&KR0097;爲君摘向金尊壓倒楚江萍實¶
　　　花心動¶
煙雨池塘盻花枝垂垂向人如泣燕子乍歸簾幕餘寒語困¶
盡梁雙立暁光摇帳驚眠起鶯簧猶澁㫁腸䖏絲繁絮亂子¶
規聲急　只恐芳時易戢便不待秋風粉銷香浥半掩綺窓¶
深鎖重門天靜月華將入素琴彈盡離鳯調凄風與愁雲交¶
集夜迢逓羅&KR0109;舊痕又濕¶
　　　卜筭子¶
白日下層岑青靄生寒水水遠山長不見人月上風微起¶
<pb:KR4e0006_SBCK_018-46a>¶
何許一孤鴻飛去瀟湘沚欲採蘋花&KR0009;所思無䖏㝷雙鯉¶
　　　瑞龍吟¶
秋光好無奈錦帳香銷綉幃寒早鈎簾人立西風送書過鴈¶
依然又到　故鄕杳空把涙隨江水夣縈池草何時賦得歸¶
來𠋣松對柳開尊醉倒　衰𩯭不堪臨鏡鏡中愁見蓬飛絲¶
繞門外遠山青青長帶斜照石泉澗月辜&KR0018;夜𤠔嘯傷心䖏¶
楓凋露渚荷枯烟沼燕去玄蟬老滿天細雨鳴覉鳥花蔓當¶
簷裊庭院靜遥聞清砧聲擣擁衾背壁一燈紅小¶
　　　渡江雲¶
西風吹楚甸四山凈緑萬&KR0284;起秋聲捲簾當晚霽𠋣遍闌干¶
<pb:KR4e0006_SBCK_018-46b>¶
𢡖惻望郷情柴桑舊菊爲誰猶擢金英愁對他一江流水衮¶
衮向東傾　凄清天邉孤鴈甚䖏飛來到中庭落影雲路遥¶
歸程難計離恨空縈斜陽冉冉低喬木但&KR0661;色揺動簷楹還¶
又見花間露滴瑶瓊¶
　　　帝&KR0279;春¶
凉雨新沐秋花遍墻角門對遠山山帶斜陽葱蘢相屬明月¶
今宵巳自滿又争柰素娥幽獨向天涯望月興懷愁多如簇¶
　年歲促歡去速意易足事難續鏡掩懶重開縱春風也不¶
觧染黄成緑隴首孤雲去無際草上露華白如玉且深下紅¶
簾倒金樽醽醁¶
<pb:KR4e0006_SBCK_018-47a>¶
　　　浣溪沙¶
嫋嫋西風吹草黄踈踈零雨泫花粧驚寒鸚鵡喚人忙　鴈¶
影兩行衝月落蟲聲一部和更長慱山煙冷思茫茫¶
　　　千秋歲(送别)¶
淡烟平楚又送王孫去花有涙鸎無語芭蕉心一寸&KR0045;柳絲¶
千縷今夜雨定應化作相思樹　憶昔&KR0172;游䖏觸目成前古¶
良㑹知何許百盃桑落酒三疊陽𨵿句情未了月明潮上迷¶
津渚¶
　　　驀山溪¶
三更鳴雨濕透桃花臉珠箔未登鈎早飄落猩紅數㸃碧雲¶
<pb:KR4e0006_SBCK_018-47b>¶
如夣人去巳無踪金泥鳯玊蟠龍寂寞蛛絲撿　玄華柔軟¶
摠&KR0013;秋霜染夜擁寒衾耿青鐙膏凝暈閃銅壼漏水&KR0063;是接¶
天河一聲去一聲來空把重門掩¶
　　　長相思(嘉興道中)¶
草青青麥青青草穗高低麥穗平黄花相間明　山禽鳴水¶
禽鳴禽鳥與人同有情不堪聞此聲¶
　　　浣溪沙¶
春半江城不見花也無楊柳可藏鴉青煙碧草到天涯　過¶
雨郊原啼布榖始雷池沼出鳴蛙清明寒食客思家¶
　　　摸魚兒¶
<pb:KR4e0006_SBCK_018-48a>¶
洒軒窻數聲踈雨霎時驅退殘暑碧江風過龍鱗起天際白¶
雲如絮人老去但說道秋來先自傷心緒故鄕何䖏望不見¶
淵明菊荒三徑盡日漫凝佇　新凉夜兎影澄清漢渚寥寥¶
鴻鴈飛度莎雞絡緯閑相妬催得𩯭絲千縷芳草渡還又是¶
蒼煙緑水連紅樹滎名幾許隨分莫求多五湖有路波浪未¶
應阻¶
　　　祝英臺近¶
翠烟收珠露下星漢共瀟洒桂影徘徊白雪粲簷瓦故鄕𣺌¶
渺青山茫茫緑水又争奈流年如瀉　嫩凉夜尚有萱草餘¶
花芳菲䑓榭銅篆香殘絳蠟散輕灺謾說花解忘憂憂多花¶
<pb:KR4e0006_SBCK_018-48b>¶
少更不分&KR0013;風吹謝¶
　　　怨王孫¶
兎魄又滿天長鴈短露槿驚寒夜蟬怨晚知有多少閑愁在¶
心頭　白雲飛盡秋無際花滿砌鐘皷重門閉前年舊事轉¶
盻巳逐東流水悠悠¶
　　　二郎神¶
捲簾邀月漸夜永凉生珍簟看露岀青莎煙凝碧樹的皪殘¶
螢數㸃老景逢秋兼多病怎免得長懐短念辜&KR0018;却故園千¶
山松桂一池菱芡　門掩寂寥滿地餘花紅糝睠翠&KR0013;香收¶
玊觴塵涴背壁蘭缸自閃馬角不生烏頭難素心似風旌長¶
<pb:KR4e0006_SBCK_018-49a>¶
颭休恠他敗葉寒螿相應替人悽惨¶
　　　霜葉飛(七夕)¶
鯉魚風起津梁㫁盈盈一水難渡藕花相向自成蓮誰道中¶
心苦又不覺明星在戸鵲橋横跨黄姑渚怕喜極悲生似那¶
日匆匆再把歡𥬇辜&KR0018;　堪恨桂闕姮娥乗雲&KR0406;霧便踏龍¶
尾先去碧雞啼罷鳯樓寒早漏聲催皷盻油壁香車駕了踟¶
蹰欲上頻回頋但暗滴真珠教向人間散成飛雨¶
　　　少年遊¶
清風收雨輕雲漏月凉氣入幽窻亂葉吟朝飢蟲啼夜各自¶
奏新腔　孤鴻又向天邉落歸夣阻蒼江百結愁腸雨行絲¶
<pb:KR4e0006_SBCK_018-49b>¶
颭休恠他敗葉寒螿相應替人悽惨¶
　　　霜葉飛(七夕)¶
鯉魚風起津梁㫁盈盈一水難渡藕花相向自成蓮誰道中¶
心苦又不覺明星在戸鵲橋横跨黄姑渚怕喜極悲生似那¶
日匆匆再把歡𥬇辜&KR0018;　堪恨桂闕姮娥乗雲&KR0406;霧便踏龍¶
尾先去碧雞啼罷鳯樓寒早漏聲催皷盻油壁香車駕了踟¶
蹰欲上頻回頋但暗滴真珠教向人間散成飛雨¶
　　　少年遊¶
清風收雨輕雲漏月凉氣入幽窻亂葉吟朝飢蟲啼夜各自¶
奏新腔　孤鴻又向天邉落歸夣阻蒼江百結愁腸雨行絲¶
<pb:KR4e0006_SBCK_018-50a>¶
𩯭寂寞對清缸¶
　　小重山¶
說道多憂解瘦人眼中雙别淚怕沾巾白蘋紅蓼滿江濵空¶
搔首何䖏是歸津　感舊&KR0077;憐新情懷都不似少年春野花¶
園柳共埃塵盈尊酒取醉莫辭頻¶
　　　漁歌子(趙德懷賦)¶
麥秀蔪蔪野雉飛沙頭新柳葉如眉風澹蕩水漣漪正是溪¶
魚上釣時¶
二月桃花紫錦香一聲啼鴂萬蜂忙歌欵乃濯滄浪有酒無¶
愁醉不妨¶
<pb:KR4e0006_SBCK_018-50b>¶
煙雨樓前溪水生少㣲山下雜花明楊柳岸小舟横緑隂如¶
幄聽啼鶯¶
漠漠風花撲面飛萋萋烟草送人歸彭澤菊首陽&KR0340;白酒蒼¶
苔獨掩扉¶
雨聲一夜水漫沙垤鸛長鳴蟻岀窠汀荇葉石楠花隨意漂¶
流擁釣槎¶
蒼嶺松花結子成南明山色翠相迎游客思故人情不是陽¶
𨵿墮涙聲¶
三寸時魚碧玉鱗一汀芳草緑羅茵楓葉渚荻花津𥬇殺黄¶
埃馬上人¶
<pb:KR4e0006_SBCK_018-51a>¶
　　　滿庭芳(清明)¶
積雨沉春昏烟酣晝不知還又淸明榆錢柳絮相逐闘輕盈¶
芳徑莓苔漸滿靑蘋與白芷俱生踈籬畔海棠間竹有个鵓¶
鳩鳴　寛心應是酒酒衝愁陣彊似竒兵愛星星白𩬊知我¶
生平底用登樓看鏡誤身世只是虚名空凝佇落花如雪雲¶
霧瑣高城¶
<pb:KR4e0006_SBCK_018-51b>¶
¶
太師誠意伯劉文成公集卷之十八終¶
<pb:KR4e0006_SBCK_018-52a>¶
