# -*- mode: mandoku-view; -*-
#+TITLE: 太師誠意伯劉文成公集
#+DATE: 2015-09-11 16:32:51.256315
#+PROPERTY: ID KR4e0006
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0514-007誠意伯劉文成公文集-卷第七.
<pb:KR4e0006_SBCK_007-1a>¶
太師誠意伯劉文成公集卷之七¶
　　　　　　　　　　　　　　　後學䴡水何鏜編校¶
　䟦¶
　　　書蘇伯脩御史㫁獄記後¶
往&KR0010;朝廷慮天下断獄之未審用中書御史臺議遣官審覆¶
論報僕時居山間聞人言之山嶽震疊如雷雨之將至隂風¶
鳴條飛電爍目豪民猾吏&KR0481;伏如䑕俱自期不&KR0014;免而衘&KR0072;¶
抱痛之民莫不伸眉引項若槁葉之待滋潤及其至則風止¶
雨霽望者如敗軍之歸而畏者如鷹隼之脫絛而得扶摇也¶
則恠而問于老成更事之人咸曰断大獄必視成案苟無其¶
<pb:KR4e0006_SBCK_007-1b>¶
&KR0169;不得而更焉因退自太息曰苟如是烏用是審覆者爲㢤¶
於是大信刀筆之真&KR0014;生死人矣既又聞諸人曰非朝廷意¶
也奉命者之不恪耳及觀國子&KR0054;士黄先生所敘御史蘇公¶
慮囚湖北所平反事&KR0154;甞拘於成案㢤然後知賢人所爲固¶
與衆人異矣夫以一湖北之地公一廵歷而所平反者八事¶
所擿豪右之持吏而尼法者又數事豈他道之無&KR0072;民耶無¶
蘇公而巳矣僕往甞觀于牧民之以簡訟名者之其庭草生¶
于階視其几塵積于牘徐而訪于其鄉察其田里之間則&KR0416;¶
梁横行怨聲盈路問其故曰官不受詞無所訴受之而巳矣¶
大吏至則曰官能不生事民譁非官罪也則皆扶出之訴者¶
<pb:KR4e0006_SBCK_007-2a>¶
悉含詬去則轉以相告無復來者由是卒獲簡訟之名嗚呼¶
輿圖廣矣不皆得蘇公彼上報于朝廷者又將獲備事之賞¶
矣然後怨憤之氣抝而爲闘殺激而爲盗賊欝而爲災沴上¶
應乎天誰之咎哉嗚呼使人人如蘇公刑期于無刑不難矣¶
明¶
天子在上庶其見之則求諸老成以為典刑舎是編其奚適¶
哉¶
　　　書劉禹疇行孝傳後¶
世之所謂浮屠者果何道而能使人信奉之&KR0002;是哉人情莫¶
不好安樂而惡憂患故惴之必於其所恒懼誘之必於其所¶
<pb:KR4e0006_SBCK_007-2b>¶
恒願然後不待驅而自赴浮屠氏設爲禍福之説其亦巧於¶
致人與夫四海之衆林林也而無不爲其所致何㢤彼固非¶
止惑愚昧而巳也人情無不愛其親親沒矣哀痛之情未置¶
而謂&KR0115;&KR0115;之中欲加以罪孰不&KR0357;然而動於其心㢤間有疑¶
焉則群咻之&KR0002;目見其死者拘於囹圄受箠楚而望救者故¶
中材之人莫不波馳而蟻附雖有篤行守道之親則亦文致¶
其罪以告哀于土偶木俑之前彼固自以爲孝而不知其爲¶
大不孝豈不哀哉且彼謂&KR0439;物者必償其死故有牛馬羊豕¶
蛇虺之獄謂天下之蠢動者舉不可殺也今夫虎豹鷹鸇摶¶
擊蜚走以食日不知其㡬何而獨無罪也哉人之殺物有獄¶
<pb:KR4e0006_SBCK_007-3a>¶
矣虎豹食人而無獄何其重禽獸而輕人也彼又謂婦人之¶
育子者必有大罪故兒女子尤篤信其説以致恩于其母吾¶
不知司是獄者誰歟人必有母將舍其母而獄人之母與將¶
并與其母而獄之與獄其母不孝舍其母而獄人之母不公¶
不孝不公俱不可以令二者必一居焉將見群起而攻之矣¶
雖有獄誰與治之宰天地者帝也彼則謂有佛焉至論佛之¶
所為呴呴嫗嫗&KR0002;老婦然有呼而求救不論是非雖窮凶極¶
惡無不引手援之使有罪者勿恒刑是以情破法也夫法岀¶
於帝而佛破之是自&KR0023;罪于天也吾知其無是事也昭昭矣¶
以劉子之賢其不為所惑無足恠者吾獨悲夫天下之為劉¶
<pb:KR4e0006_SBCK_007-3b>¶
子者不多也故又為之言以窹夫知愛其親而不知道者¶
　　　書善最堂卷後¶
武林陳舜中以善最名其堂介其友富君子明求予言夫立¶
言以明道而求言于人者将以正巳之所學言可以苟乎哉¶
所謂善最者盖本於東漢東平王王之言天下之格言也人¶
以是而服膺焉聖賢之為道不外是矣然善之云不過㮣而¶
言之求諸實踐必有其方不可徒云云而巳也今夫世俗之¶
人&KR0011;以善自名也&KR0026;其行而不掩道之不明也乆矣夫善未¶
易擇也㳟與謟相鄰訐與直相似小諒賊信小慧賊智小剛¶
賊勇小不忍賊仁故有非禮之禮非義之義疑似之間禽跖¶
<pb:KR4e0006_SBCK_007-4a>¶
分焉可不慎㢤是故擇焉而不得其中道焉而不知其窮古¶
之人有為之者楊墨是也知焉而不䏻蹈好焉而不䏻用取¶
其名不必其實古之人有為之者郭公是也若人之心未嘗¶
不自謂巳能善也而卒於不善為善之名豈易當㢤且題扁¶
之設起於何人乎盤之銘几杖之書朝夕警省淬厲以成其¶
徳非衒外以為&KR0026;也今之掲于軒標于楣大書以示於人者¶
其果有志于自警乎抑将&KR0025;事於詠歌以為娯也屈子曰善¶
不由外来名不可以虚作也古之人有衞武公者抑抑之戒¶
陳于庭而睿聖之名垂于後若是故詠歌乃有益也嗚呼詩¶
不如抑人不如衞武公則求者為徒求言者爲妄言矣¶
<pb:KR4e0006_SBCK_007-4b>¶
　　　題醫者王飬&KR0041;詩卷後¶
李君一&KR0004;序王養䝉之為醫且羙其不屑為吏予獨謂此無¶
足恠者虎豹鷹鸇日殺物以飬其軀至死不厭騶虞視生草¶
而不折見生䖝而不踐其&KR0285;好不同出於天性易之則兩死¶
物理然也何獨疑於人㢤故吏與醫為二道活人以為功者¶
醫之道也其心慈以恕而仁者好之利巳而無恤乎人者吏¶
之道也其心忍以刻而不仁者好之故以吏之心為醫者業¶
必䘮以醫之心為吏者身必窮又何恠乎善醫者之不屑為¶
吏也㢤雖然今之以醫道為吏者未見也而以吏道為醫則¶
有矣然則飬䝉賢乎㢤吾故發李君之言以附于孟氏論巫¶
<pb:KR4e0006_SBCK_007-5a>¶
匠之末¶
　　　書爲善堂卷後¶
大梁武子宣之父明德君名其居之堂曰爲善君卒子宣奉¶
其母夫人之命祠君于堂而服&KR0574;爲善之訓乃作法海蘭&KR0002;¶
于建業城南又奉母航海至于&KR0024;陀洛伽之山以求&KR0001;謂大¶
士真儀者將以廣爲善之路也故翰林學士虞公爲之記文¶
獻之士爲之言者不少而子宣之求言於四方未巳也吾固¶
有以知其心矣夫人志于道而未獲&KR0001;向故願就有道而正¶
焉是其好學䔍行之誠積于中而見乎外也正宜因其憤悱¶
而啓發之惜無有以聖人之道與之言而徒就其所巳行者¶
<pb:KR4e0006_SBCK_007-5b>¶
縷縷焉宜其不足乎心而求之不置也孟子曰不直則道不¶
見我且直之昔宋人有好玉者淂燕石焉以爲玉而寳之革¶
櫃十重巾十襲周客見而笑之夫好玉則誠好玉矣而未爲¶
知玉也故不免爲識者&KR0001;笑尭舜禹湯文武周公之道載在¶
方冊其所言皆善言也其&KR0001;行皆善行也天下之善莫䏻外¶
之矣舍是而他求焉惑也夫人之所食以生者五穀也今有¶
厭五榖而不食則必求夫爽口蜇吻之味而食之則不&KR0439;其¶
生者鮮矣故聖人之道五榖也異端之道爽口蜇吻之味也¶
聖人之道求諸日用之常異端之道必索&KR0046;以行恠其&KR0020;不¶
並立也是故欲求道者必先定其所何如將適燕先舉轅而¶
<pb:KR4e0006_SBCK_007-6a>¶
指北然後訪而取途則無倒行之悔矣故孟子道性善必&KR0091;¶
尭舜恐其不知孰爲善孰為不善也故以尭舜的之知所在¶
矣又必有至之之道是故顔渊問克巳復禮必請其目如是¶
而後可以言為善矣擇之而不得其正為之而不知其方心¶
與事相違而徳與言不相&KR0011;&KR0115;行而不問學者之失也問焉¶
而不告聴者之咎也人有所請不知則不必言知則當盡言¶
之不然則皆聖人之罪人矣予雖不識子宣&KR0026;其求之廣而¶
知其志之䔍於是乎盡言之¶
　　　書紹興府逹魯花赤九十子陽徳政詩後¶
㑹稽方外僧詩若干首羙監郡子陽公也至正十四年予自¶
<pb:KR4e0006_SBCK_007-6b>¶
台之越居城之南陬近寳林教寺寺主者别峯師有文行且¶
喜接賢士由是得相從以逰其年秋七月用章師又自浙西¶
來住䏻仁禪寺二上人皆以文章馳名而其属寺之主者亦¶
多䏻為詩乃九月遇于寳林因語及郡太守子陽公之政交¶
口賛美至有感泣者上人乃分韻俾為歌詩以頌公徳而属¶
予為敘其意予聞國風雅頌詩之體也而羙刺風戒則為作¶
詩者之意故怨而為碩䑕北風思而為&KR0112;苗&KR0372;棠羙而為淇¶
澳緇衣油油然感生于中而形為言其謗也不可禁其歌也¶
不待&KR0134;故嚶嚶之音生于春而惻惻之音生於秋政之感人¶
猶氣之感物也是故先王陳列&KR0038;之詩以驗風俗察治忽公¶
<pb:KR4e0006_SBCK_007-7a>¶
卿大夫之耳可聵而匹夫匹婦之口不可杜天下之公論扵¶
是乎在吁可畏㢤予以今年春始来越是時浙東六郡皆警¶
于盗惟越為無事故士大夫之避地者多在越或有謂予曰¶
越之從政者鄙又左右皆兇人恐不&KR0014;和其民萬一變生肘¶
腋子将安之予方謀適他所忽有言者曰子陽公且来歸公¶
徃在婺女有惠愛孚于民予舊嘗聞之則大喜黙為越人慶¶
而又自慶其得賢地主以為依而安䖏也至于今果諧&KR0001;願¶
望得不&KR0055;可喜耶扵是乎序而以其詩附于淇奥緇衣之後¶
焉¶
　　　題劉啇&KR0026;奕圖¶
<pb:KR4e0006_SBCK_007-7b>¶
右昔人臨唐劉啇&KR0026;奕圖其曰李伯時臨茅君彦勒蘇先生¶
識盖皆假設之云而其描冩模刻實俱妙絶不必問其真作¶
扵何人也王生以采薪入山父母妻子待之以食見奕者而¶
躭&KR0026;之至于爛其斧柯豈&KR0001;謂力本者㢤比歸而親戚郷黨¶
咸非其舊可悼也巳一夫一婦不獲自盡伊尹耻之以戯迷¶
愚人使之老無&KR0001;依其果有是事耶神仙亦未仁矣¶
　　　書申屠子迪毀杌木廟曹操像文後(杌木者象&KR0053;之/誰)¶
孟子&KR0091;孔子成春秋而亂臣賊子懼孔子以王法誅既死之¶
姦回著之方冊萬世而下昭如日星舉而行之不待教命志¶
於惡者䏻無懼乎㢤曹操挾主以令天下屠戮忠良以及主¶
<pb:KR4e0006_SBCK_007-8a>¶
母卒盗神器有王者作殺其人壊其室汚其宫而瀦焉人紀¶
立矣世衰道&KR0046;大義不明扵人心至有書伐賊之師爲入㓂者¶
嗟乎悲夫無乃與春秋之㫖戾乎夷陵之祠悖理傷教歴千¶
百年而無人爲之明焉抑其習之乆也申屠公斥而出之其¶
可謂深知孔子之用心者矣孟子曰䏻言距楊墨者聖人之¶
徒也夫楊墨之道其流至扵無父無君聖賢且痛絶之而况¶
扵身親爲之者㦲言空言也猶有大功而况扵見諸行事之¶
毅然者㢤嗚呼後世復有孟子而不曰申屠公聖人之徒吾¶
不信也¶
　　　題王右軍蘭亭帖¶
<pb:KR4e0006_SBCK_007-8b>¶
王右軍抱濟世之才而不用&KR0026;其與桓温戒謝萬之語可以¶
知其人矣放浪山水抑豈其本心㢤臨文感痛良有以也而¶
獨以䏻書&KR0091;于後世悲夫¶
　說¶
　　　天説上¶
或曰天之降禍福於人也有諸曰否天烏&KR0014;䧏禍福扵人㢤¶
好善而&KR0086;&KR0086;天之心也福善而禍&KR0086;天之道也為善者不必¶
福為&KR0086;者不必禍天之心違矣使天而&KR0014;降禍福扵人也而¶
豈自戾其心以窮其道㢤天之不&KR0014;降禍福扵人亦明矣曰¶
然則禍福誰所為與曰氣也曰氣也者孜孜焉為之與曰否¶
<pb:KR4e0006_SBCK_007-9a>¶
氣有隂陽邪正分焉隂陽交錯邪正互勝其行無方其至無¶
常物之遭之禍福形焉非氣有心扵為之也是故朝&KR0818;得&KR0668;¶
而生晞陽而死靡草得寒而生見暑而死非氣有心扵生死¶
之也生扵其所相得而死扵其所不相得也是故正氣福善¶
而禍&KR0086;邪氣禍善而福&KR0086;善&KR0086;成扵人而禍福從其所遇氣有¶
所偏勝人不能禦也曰然則天聴于氣乎曰否天之質茫茫然¶
氣也而理為其心渾渾乎惟善也善不能自行載扵氣以行¶
氣生物而滛扵物扵是乎有邪焉非天之所欲也人也者天¶
之子也假扵氣以生之則亦以理為其心氣之邪也而理為¶
其所勝扵是乎有&KR0086;人焉非天之欲生之也朱均之不肖而¶
<pb:KR4e0006_SBCK_007-9b>¶
以為子非尭舜之所欲也蟯蛔生于人腹而人受其害豈人¶
之欲生此物㢤曰然則天果聴于氣矣曰否天之氣本正邪¶
氣雖行扵一時必有&KR0167;焉故氣之正者謂之元氣元氣未嘗¶
有息也故其&KR0167;也可期則生扵邪者亦不&KR0014;以自容焉秦政¶
王莾是巳曰跖之壽操懿之得其志而子孫享之豈天之有¶
所&KR0059;耶曰氣之&KR0167;也有遅有速而人之生也不乆故為&KR0086;之¶
人或當其身而受罰或卒享福禄而無害當其身而受罰者¶
先逢其&KR0167;者也享福禄而無害者始終乎其氣者也以懿継¶
操以&KR0073;継懿不扵其身而扵其後昆謂天之有所&KR0059;不可也¶
故見禍福而謂之天降于人者非也氣未&KR0167;而以禍福責於¶
<pb:KR4e0006_SBCK_007-10a>¶
天亦非也不怨天不尤人殀壽不貳脩身以俟惟知天者&KR0014;¶
之¶
　　　天説下¶
或曰天灾流行隂陽舛訛天以之警扵人與曰否天以氣為¶
質氣失其平則变是故風&KR0040;雷電晦明寒暑者天之喘汗呼¶
嘘動息啓閉收發也氣行而通則隂陽和律吕正萬物並育¶
五位時若天之得其常也氣行而壅壅則激激則变变而後¶
病生焉故吼而為&KR0064;風欝而為虹蜺不平之氣見也抑拗憤¶
結廽薄切錯&KR0064;怒溢發冬雷夏霜驟雨疾風折木漂山三光¶
盪摩五精乱行晝昏夜明瘴疫流行水旱愆殃天之病也霧¶
<pb:KR4e0006_SBCK_007-10b>¶
濁星妖暈背祲氛病将至而色先知也天病矣物受天之氣¶
以生者也&KR0014;無病乎是故瘥癘夭札人之病也狂亂反常顛¶
蹶披　中天之病氣而不知其所為也雖天亦無如之何也¶
惟聖人有神道焉神道先知防扵未形不待其㡬之發也尭¶
之水九載湯之旱七載天下之民不知其灾朱均不才為氣¶
&KR0001;勝則舉舜禹以當之桀紂反道自絶于天則率天下以伐¶
之元氣之不汩聖人為之也曰然則人勝天與曰天有&KR0001;不¶
能而人能之此人之所以配天地為三也曰書曰作善降之¶
百祥作不善降之百殃非與曰此天之本心也而天有所不¶
能病扵氣也惟聖人能救之是故聖人猶良醫也朱均不肖¶
<pb:KR4e0006_SBCK_007-11a>¶
堯舜醫而瘳之桀紂&KR0064;虐湯武又醫而瘳之周末孔子善醫¶
而時不用故著其方以傳于世易書詩春秋是也髙文光武¶
能於醫而未聖故病少愈而氣不盡復和安以降病作而無¶
其醫桓靈以鉤吻為參苓而操懿之徒又加鴆焉由是病入¶
于膏育而天道㡬乎窮矣曰然則元氣息矣乎曰有元氣乃¶
有天地天地有壊元氣無息尭舜湯武立其法孔子傳其方¶
方與法不泯也有善醫者舉而行之元氣復矣作天説¶
　　　雷説上¶
有夫耕于野震以死或曰畏㢤是獲罪于天天戮之矣劉子¶
曰噫誣㢤何&KR0026;天之局也一夫有罪天将自戮之乎天生民¶
<pb:KR4e0006_SBCK_007-11b>¶
而立之牧付之以生殺之權而又自震以討焉&KR0086;用是司牧¶
者為也曰天鍳于民有&KR0046;慝焉人罰弗&KR0014;及也而震以烕之¶
㣲&KR0139;闡幽神道也曰惡是何言也古帝制刑以為天下均故¶
執刑如執&KR0096;因罪之輕重而前知之又不敢專而聴于天曰¶
天討也夫是之謂賛天地之化育今曰天又自以震戮人罪¶
吾不知天之&KR0001;自戮者以何等罪乎謂其積之極人不能勝¶
而戮之耶則天下之為人子而不孝為人臣而不忠為人長¶
而不慈為人㓜而不孫為人友而不義為人妻而不順賊義¶
而&KR0439;仁縱&KR0059;而㓕公&KR0029;&KR0020;而行姦乗約而肆滛人言而獸心¶
隂&KR0228;而陽和磨牙吮血朘膏刮骨擅威作福殘害正直而逭¶
<pb:KR4e0006_SBCK_007-12a>¶
于司㓂之誅者不為不多矣豈司雷者有&KR0001;畏乎乃不一有¶
戮而庸夫乎戮焉使彼有以覘天之意而謂天之&KR0001;怒在彼¶
而所容在此也則恃以不忌是天以震勸逆而濟禍也豈天¶
道㢤必不然矣曰然則雷何物也曰雷者天氣之欝而激而¶
發也陽氣團於隂必迫迫極而迸迸而聲為雷光為電猶火¶
之出礮也而物之當之者柔必穿剛必碎非天之主以此物¶
撃人而人之死者適逢之也不然雷所震者大率多於木石¶
豈木石亦有罪而震以威之耶¶
　　　雷説下¶
或曰雷有神焉有諸曰人曰有之曰然則雷神&KR0001;為而非氣¶
<pb:KR4e0006_SBCK_007-12b>¶
矣曰否雷與神皆氣之所為也氣也者無&KR0001;不&KR0014;為也忽而¶
形倐而聲為雷為神或有或無不可測知人見其忽而形也¶
而謂之神夫神也者妙萬物而無形形則物矣是故有形而¶
有質者有形而無質者有暫者有乆者莫非氣所為也氣形¶
而神寓焉形㓕而神復于氣人物&KR0017;神或常或變其歸一也¶
曰既為神也而曰不能戮人罪何耶曰神形而暫者也彼且¶
不能以其形惡能求罪人而戮之¶
　　　醫説贈馬復&KR0004;¶
或稱醫藥出於上古聖人神農黄帝皆身為之其果然乎儒¶
者疑之懼世之以是小聖人也孟子稱尭舜憂民而不暇耕¶
<pb:KR4e0006_SBCK_007-13a>¶
夫耕后稷實親為之豈以是為非聖人之所事㢤天下之事¶
不止於耕教之者有其官業之者有其人則尭舜之憂不在¶
耕而有大焉者此孟子之意也天地闢而人生蠢蠢焉聖人¶
出而後異於物扵是垂衣裳造書契作為舟車網&KR0328;弧矢杵¶
臼之器載在易經不可誣也凡可以前民用者聖人無不為¶
之而况於醫乎辨隂陽於毫毛决死生於分寸其用心之難¶
又豈直舟車網&KR0328;弧矢杵臼而巳㢤吾固有以知其作於神¶
農黄帝無疑也聖人之道包天地括萬物一體而毫分焉莫¶
非道也故天之大也分而為日月為星為雲為雨為雪為霜¶
為露莫非天也而後各形其形焉地之廣也結而為山融而¶
<pb:KR4e0006_SBCK_007-13b>¶
為川生而為草為木為石為玉為金銀銅鐡為五榖莫非地¶
也而後各形其形焉故見其形而不知其出之原非知道者¶
也是故知醫之不足以盡聖而不知其爲聖之事非知聖者¶
也今有酌海于盃曰海也人皆知其不可也而謂之非海出¶
也可乎㢤天下之術多矣惟醫以救死扶生為功效故志之¶
者可以存其不忍人之心而於道為有益至于莭&KR0285;欲調隂¶
陽時寒暑去邪飬正流通血脉其為道也引而伸之治天下¶
不能外致逺而不泥其斯而巳矣紹興馬&KR0167;&KR0004;以醫藥從左¶
丞帖理帖木尔公招輯海㓂其為人也粹而温其於術也精¶
以造其劑之所&KR0300;無宿疾也予甚敬之懼其日用而不知也¶
<pb:KR4e0006_SBCK_007-14a>¶
作醫説以贈之¶
　　　師子圖説¶
狻猊天下之猛獸也而人&KR0014;擾之人亦靈矣㦲世有人而為¶
獸所食者是不能靈其靈者也人不能靈其靈不惟不&KR0014;以¶
擾獸而反食於獸雖為人不如獸矣吁靈不如獸而欲以制¶
獸則不為獸所食鮮矣㢤¶
　　　菜&KR2674;説(并序)¶
菜&KR2674;者宗姪彬之所以名其居室也彬字宗文少好學有識¶
而未用其居在䖏州府城之東門毎求予為文而恒弗得暇¶
今年予来　京師而彬亦以儒士貢為工部主事因戯作菜¶
<pb:KR4e0006_SBCK_007-14b>¶
&KR2674;說且以勉而進之云爾¶
犁眉公謂東門子贆曰子之居東門也井地十畝既夷既壤¶
俯壕爲溝&KR0029;城爲墉藩以枳林緯以蘗塲是盖比如束鍼錟¶
若攅鎗蛇蜴不能求其縫罅蚍蜉不能爲之穴&KR0169;也何不墾¶
之以種樹乎又何不耕之以藝稷&KR0112;乎不然何不大爲之池¶
分北山之泉流以養鱉與魚乎徒何爲乎築陋室于其中墼¶
糞土以爲壁茨以腐茅蟦蝎是宅藉以瓦礫羊蹄豕跡與鼢¶
䑕爲主客平明出門不馬不車不羸不驢以造他人之廬呼¶
朋命徒左蹌右趋談無用之空言强相名而曰儒坐視殷賑¶
之膄索爲蓬藋之區不亦悲乎吾聞燕秦&KR0037;栗穰橙鄧橘李¶
<pb:KR4e0006_SBCK_007-15a>¶
梨薁鬰秦杏周漆柿桃柰禊琬容琰質椅桐栝栢堅緽有瑟¶
桂&KR0923;茰榝吐芳馞馝木&KR0050;榅桲藷藇&KR0081;芴叢蔓轇轕彼揫此¶
茁或庸其材或以其實或黄如金或赤如日翹蕭逺條可蜂¶
以&KR0097;克勤厥營苟&KR0023;其一富擬封君受天之秩范子&KR0001;至穿¶
池種魚史傳貨殖盛稱陶朱八口之家五畝之宅墻下㘽桑¶
足以衣帛今子不士不農不啇不工綴籍州庠口躰不充人¶
皆子嗤子&KR0154;不懜東門子贆聴之愀然思之杳然瞿然而作¶
再拜而怍立而言曰公有言吾獲矣而吾亦有知焉請以復¶
扵公吾将以藝稷&KR0112;乎則古人一夫受田百畝而給今將以¶
五畝為宅矣則&KR0001;羡不過二十之一不䏻以不飢也抑將以¶
<pb:KR4e0006_SBCK_007-15b>¶
種樹乎則近者非四三年不成不知逺者又㡬年乎不可以¶
懸吾釜而俟㸑也抑且為池以畜魚乎則我身畸耳貸力扵¶
人何日成乎不可以暵吾肮而待汲也今當種菜而鬻焉尚¶
庶㡬哉可也夫夫菜也者采也君子之所采也或謂之&KR0188;焉¶
&KR0188;也者䟽也食梁&KR0079;者之&KR0001;䟽也君子所采而食梁&KR0079;者䟽¶
之庶幾或者可以&KR0073;我矣乎乃往訪于溪南之圃人得膏上¶
沃泉之術蒐四鄙之菜&KR0011;其族而種之買牛牯一㹀二鏺其¶
萊蕪芟去奥薉㧞其荄杜阜翳籜而灺之穿井於其四隅建¶
桔槹焉潴水有池&KR0165;水有渠或培或滋或叢或竒灌溉攸宜¶
或耘或耔踈稠比稀慈穉舉肥根莖實荑各隨其時羅之離¶
<pb:KR4e0006_SBCK_007-16a>¶
離㩜之菲菲未浹旬月而東門氏之童色澤如也貌懌如也¶
窺其園則鬰鬰芊芊入其門則盎然春温有酒盈尊他日犁¶
眉公過焉東門子贆御諸門犁眉公咲曰子亦足於斯而巳¶
乎東門子贆再拜謝曰吾&KR0133;見公而有陳焉乆矣請坐扵吾¶
廬而為公言之可乎公曰吾&KR0133;也東門子贆曰公&KR0014;悉識吾¶
菜乎公曰未也請之園而言焉曰始吾之不營是園也漠乎¶
其無思也今吾之既營是園也惟其&KR0001;以壮吾址而厚吾生¶
則非一日也天地乆其道而萬物生聖人乆其徳而庶功成¶
士農工啇乆其業而百務貞故植韭以為之君韭者乆也&KR0001;¶
以乆吾生也致乆必慎其揆故植之以葵葵者揆也揆得其¶
<pb:KR4e0006_SBCK_007-16b>¶
道則視明而聴聦故植之以葱聦逹則得筭多故植之以蒜¶
蒜筭也筭不失家必豊故植之以豊豐則彊矣故植之以薑¶
薑强也物大彊則過剛剛過則折君子戒焉故植之以芥芥¶
者戒也戒事者思必苦思苦則毒故植之以荼荼毒罹于中¶
而用力勤故植之以芹勤極則病故植之以蒲蒲痡也病之¶
劇也病劇必弱故植之以荏荏柔而弱也弱則㣲矣故植之¶
以&KR0340;㣲骭&KR0337;也骭微則羸其行故植之以蔞蔞者僂也愈病¶
必以藥故植之以芍藥藥攻病不可失其養故植之以鞠鞠¶
養也得其養而後蘇故植之以蘇蘇則起矣故植之以&KR0622;起¶
必慎以保其後故植之以瓠瓠者護也護不違乎道則難舒¶
<pb:KR4e0006_SBCK_007-17a>¶
而福生焉故植之以芷芷者祉也引祉莫大乎育徳故植之¶
以蓄蓄必有濟故植之以薺薺者濟也濟自近而之逺自卑¶
而底髙也故植之以菘菘者髙也髙極必窮故植之以芎藭¶
慮窮者必早計故植之以薊薊者計也吾朝而㳺焉&KR0026;其菶¶
菶菁菁可以悦吾目而暢吾情夕而㳺焉擷其芳而茹其英¶
可以㫖吾腹而曼吾齡又可以究吾知而通物理安得不悠¶
然而永懐怡然而自喜哉夫吾廬&KR2674;也不足以延長者而長¶
者肯臨焉不可以不志請名之曰菜&KR2674;&KR0133;公為吾誌之犁眉¶
公大恱遂旅其菜酌其酒書其言而去¶
　問荅語¶
<pb:KR4e0006_SBCK_007-17b>¶
　　賣柑者言¶
杭有賣果者善藏柑渉寒暑不潰出之燁然玉質而金色置¶
于市賈十倍人争鬻之予貿得其一剖之如有烟撲口鼻視¶
其中則乾若敗絮予恠而問之曰若所市於人者將以實&KR0508;¶
豆奉&KR0021;祀供賔客乎将衒外以惑愚瞽也甚矣㢤為欺也賣¶
者笑曰吾業是有年矣吾頼是以食吾軀吾售之人取之未¶
甞有言而獨不足子所乎世之為欺者不寡矣而獨我也乎¶
吾子未之思也今夫佩虎符坐臯比者洸洸乎干城之具也¶
果&KR0014;授孫吴之略耶峨大冠拖長紳者昻昻乎廟堂之器也¶
果能建伊臯之業耶盗起而不知禦民困而不知救吏姦而¶
<pb:KR4e0006_SBCK_007-18a>¶
不知禁法斁而不知理坐縻廩粟而不知耻&KR0026;其坐髙堂&KR0016;¶
大馬醉醇醲而飫肥鮮者孰不巍巍乎可畏赫赫乎可象也¶
又何往而不金玉其外敗絮其中也㢤今子是之不察而以¶
察吾柑予黙然無以應退而思其言&KR0011;東方生滑稽之流豈¶
其憤世疾邪者耶而託于柑以諷耶¶
　　　樵漁子對¶
樵漁之為業賤而且勞有&KR0285;之若將終身者察其&KR0059;非頼是¶
以生盖&KR0046;者也人有問之曰夫嵩岱之木不朽心而液節者¶
固將&KR0063;棟梁之需也幽冀之馬不曵蹄而蹶&KR0176;者固將駕瑶¶
象之車也天地之間莫大乎人&KR0026;子之容坦坦施施神氣盈¶
<pb:KR4e0006_SBCK_007-18b>¶
宇又偉且竒方今聖明在上旁搜俊賢纎芥之善畢舉寸尺¶
之長不&KR0162;是故懐徳抱材之士莫不龍躍九淵鳯翥髙雲&KR0019;¶
岩無版築之老磻溪起垂釣之民藏器待用者維其時矣方¶
當豹変風雲接武龍䕫施澤于民以措時宜不此之圖顧守¶
汚卑翳薈山澤&KR0255;齒何為赬肩汗體䟦&KR0130;崖谷銛觚覃刺鑚¶
膚如鏃蹈蛇觸虎動貽荼毒淸冷之川大魚不處鰌鱔&KR0200;&KR0200;¶
雜以蝦蜅窮日之力所獲幾許朱門晨啓歌鐘聒天先生之¶
竈冷而無烟銀鞍駿馬照映狐貉先生之&KR0129;長不蔽足徒懐¶
荃而佩&KR0649;長蕪&KR0255;于丘&KR0676;甚無謂也&KR0046;者笑曰子不見夫炎¶
洲之翡翠乎巢居絶島之中棲息乎陵苕之上飮石㡳之流¶
<pb:KR4e0006_SBCK_007-19a>¶
泉食葭下之纎鱗蔚羅不能加&KR0211;弩不&KR0014;及也一旦乗風遠¶
逝汜濫乎江湖之問飽魚蝦而飫稻&KR0413;洋洋焉不知其所歸¶
虞人罔而撤其毛羽焉向使守分而居孰得而致之哉故曰¶
貴賤命也窮通時也是以鷃雀不思霄漢之翔麋鹿不羡攀¶
縁之能故能全其身今子之云是欲剡蒿以射犀札植菰¶
蔣于千仞之崖而兾其實也且今之遇于世者何如&KR0088;附&KR0020;¶
趍權病于&KR0055;谷之頳肩憂䜛畏讟過于蛇虺之螫毒學古入¶
官試用有司責任何弘俸禄何㣲苟虚名之日著亦奚救于¶
寒飢若夫髙屋大厦百&KR0017;所闞妖服賈禍先哲時鍳是豈野¶
人之所願欲㢤采山林以食力釣清冷以自適日髙而起日¶
<pb:KR4e0006_SBCK_007-19b>¶
入而臥目不接市肆之塵耳不受長官之罵俯石泉以瑩心¶
搴芳蘭以為藉榮與辱其兩忘世與身而相謝若是者吾庸¶
多矣吾又何所求㢤問者退而言於予予惟其言近乎道故¶
志之&KR0046;者居桐江不知其名人謂之漁樵子云¶
　　　荅鄭子享問齒¶
單閼之&KR0010;招摇指于乾維鄭子與客過予速酒登肴踐豆揚¶
巵載爵載呞齦齶輷輘有聲&KR1154;然上通崑崙天旋霧&KR0293;倐爍¶
晝昏顛倒室廬衆賔愕貽&KR0579;不知其由有神羅吞跼跳而前¶
曰予神也實司子牙今予之居泐矣&KR0027;兆拆矣予無所宅矣¶
吁予厄矣子且何以處我予未及&KR0063;而鄭子代予為文浩浩¶
<pb:KR4e0006_SBCK_007-20a>¶
湯湯噴雲披風予憊弗能荅也酒盡客去予呼老羅而誚之¶
曰子為神乎含靈有牙將子是司子擇予居予弗子辝相彼¶
牧夫牛羊是守虎狼摶噬伊誰之咎大木將顛本必先撥窹¶
而築之庶其不㪍子實司齒而不我扶不我夙告以俾我瘏¶
鍵腐樞摧閽何為乎子名為神而不保乃宅以亢乃身弗攘¶
垢以自訟而語余以云云子去矣子之醜莫大矣夜分就&KR0397;¶
老羅左執鞭右引葦索縛一小&KR0017;其状蝡蝡蜎蜎赤首虺身¶
頭若枳傷曰是所謂蟯蚑者也實蝕子牙請戮之以釋我尤¶
於是斧鑕既陳且訊以言曰来女蟯蚑人齒女居弗齒&KR0154;依¶
齒固女活齒潰女絶&KR0154;其弗察列&KR0166;之家熊蹯豹胹梅酢姜¶
<pb:KR4e0006_SBCK_007-20b>¶
辛靑蚨味醎桂蠧氷蛆宻唧&KR0597;蚳滲液腥涎蒼橘黄橙木&KR0050;¶
作酸鑚堅磷剛砭剥女膚知女所在挑女剔女鈎女摘女蜀¶
椒鶴蝨浸潰攻刺索女于室縻潰女質抜其枵殻&KR0300;之瓦礫¶
植以駞骨女悔&KR0154;及今我之牙䟽芳漱清吐辭蘭馨乾胏弗¶
噬腊&KR0079;弗嘗白塩赤米虀汁泔淡含咀天和康女以居女實¶
予依予不女虞胡弗&KR0391;乃心以作慆滛用䃣析女家以離予¶
之輔車今當艾尓元殘尔軀劓殄㓕尓種尔罪有餘蟯蚑聞¶
言蒲服頓伏脞首觸地仰而嘘天唹咿而言曰㣲生罔知寄¶
命先生匪牙&KR0154;居豈其弗思而自絶于居停主人主人戮我¶
以罪我弗敢避雖然願得一言而死死且不朽先生獨不聞¶
<pb:KR4e0006_SBCK_007-21a>¶
夫穆天子乎天子&KR0406;赤駵之駟服翠黄之乗造父為御西㳺¶
瑤池觴王母于帝臺靡靡娭娭窮年&KR0010;而忘歸天下睢睢如¶
鳥失棲造父大諌天子弗聴造父乃埋其輪而朽之以示天¶
子天子始窹疾馳而還則半四海之諸侯巳委贄于鵠倉氏¶
之庭矣是謂僨車之轍故其知者以造父為忠不知者以為¶
不恭由今&KR0026;之是耶非耶今先生之生四十有一年矣心随¶
物遷志與景赴日&KR0167;日暮&KR0167;暮泯泯然與草梗同腐而不知¶
隙駒之度朝華迎霜以為冥靈蟪蛄吟秋以為神亀外彊中¶
乾奄為枯椔而猶不&KR0116;為我聞孔子大聖四十不惑聲律身¶
度永世作則孟子四十而不動心知言飬氣垂名至今今夫¶
<pb:KR4e0006_SBCK_007-21b>¶
先生之心憒憒忳忳飄若浮烟言交于前躁&KR0123;罔甄氣憑于¶
中蓬勃熛天激物動懐以滑而魂者日不知其幾矣且夫四¶
十無聞君子耻之先生閉門而坐&KR0125;不&KR0272;目筆不&KR0272;手日著¶
千言而不章于人口留之身後以覆醬瓿徒何為乎玄華衒¶
容藻襮以夸丹元冥迷偷以為安羅公知之而不辰告㣲生¶
獨不䏻忍且恚且悼竊願有陳而閉錮堅確牢不可發乃鑚¶
乃齧堛坼以出不然其得見扵先生耶且先生之齒三十有¶
四而未嘗以之嚌大&KR0079;截大胾芹藻葑菲柔脆輭羙餂之以¶
舌可使成膏又&KR0086;用是三十二齒為㢤吾今逺慕造父近效¶
史魚使先生因齒脫而知邁感齒剛而知戒日乾乾乎彌厥¶
<pb:KR4e0006_SBCK_007-22a>¶
愆乎以踵属于聖賢乎則走也有功扵先生多矣乃不&KR0041;賞¶
而以為戮言未既劉子&KR0357;然大窹酹而醮之書其言以自警¶
　　　愁&KR0017;言¶
&KR0010;次玄枵律中林鍾北山起雲南&KR0538;来風土潤溽暑蒸靉霴¶
而為虹岑&KR0280;先生獨處不懌筋&KR0568;&KR0079;緩體倦志&KR2325;形神枯瘁¶
精氣消鑠頺乎岸塌湱爾氷泐口不能言心意迷惑盿盿泯¶
泯若有求而不得龍門子使賈生診之賈生曰異㢤乎先生¶
之疾病也若陽非陽若隂非隂没没&KR0075;滛倐浮忽沉其来無¶
蹤其去無迹吐之不出下之不泄汗之不液針不能刺艾不¶
能灼其在丹元之宫爽靈之室乎龍門子恠而伺于其&KR0397;是¶
<pb:KR4e0006_SBCK_007-22b>¶
夕也玄雲往来月色黯&KR4583;凄風吹衣隂氣肅穆颯颯率率恍¶
若有物入自壁隙閃閃魘魘唏晞㛍㛍肸肸歘歘若㓕而沒¶
如有形質龍門子使保兒招而問之曰女何祥也昊蒼賦形¶
至靈維人㳺魂為変歸&KR0017;伸神女其神耶將徳是憑廟貌血¶
食福善禍&KR0075;正直聦明享于克誠胡不召而日至蹈&KR0126;䙝而¶
爽徳馨其&KR0294;也耶形氣殊途幽&KR0139;異致女身安属女神&KR0154;&KR0009;¶
㝠乎漠乎非我族&KR0011;胡為来㢤吁可畏乎憎於人也於是其¶
物　而前跮跮而却睢盱舔舕載踸載蹻咿唹嚄唶而致¶
詞曰我愁&KR0017;也生于昧瞶之野而長于欎厄之郷其出無朋¶
其動無常其去無方飢無以為食渇無以為漿風雨颯灑無¶
<pb:KR4e0006_SBCK_007-23a>¶
以為居廬霜雲凌冽無以為衣裳恒曀曀以儽儽忳愲愲其¶
如傷或乃噫氣成城嘘憂為陣當之者&KR0041;&KR0041;中之者暈暈巫¶
陽見而哀之為我請于上帝上帝惻然乃詔咎繇審厥愆申¶
命巫陽賜我六窮之符使㳺人間帝命若曰惟&KR0294;無依將人¶
是依王公大人積德為基運亨福宏女不可窺猗頓陶朱大¶
屋髙垣徐儀守門女不可干逹人大&KR0026;知命不憂與女異志¶
女不可&KR0300;﨣﨣武夫無&KR0001;畏懼大膽如&KR0050;見女必怒㿕㿕痁¶
痁載柔載纎旖旎沾黏則不女嫌低首下氣如膏如&KR1401;喑鳴¶
涕泗則不女忌女徃自擇無有差迕既得女所順與之處我¶
乃再拜稽首受命以還聿求同志以為依歸乆矣未䏻得也¶
<pb:KR4e0006_SBCK_007-23b>¶
間嘗乗子之虚入子之廬歴相群公下逮僕夫莫不&KR0015;語嬉¶
嬉歩&KR0130;舒舒喜色著于眉宇精神蒲於身軀諦所尚之鑿枘¶
知不可以與俱於是逡廵却立曵足欲逝㣲風入耳忽聞罄¶
欬委霍呷喢嘆緩憊帶迫而視之得一人焉華&KR0288;半秃發言¶
遲滯舉趾局促頽乎若將覆之墻瘨乎若不食之鵠面蹙薰¶
瓠膚凋槁木憂容不霽痗氣可掬伺而知其岑峯先生也於¶
是因彭矯以見先生于宵&KR0304;先生果憐而收我舎我於靈府¶
之中食我以丹田之瓊糜飮我以華池之芳泉方期與我出¶
處以終其天年龍門子大驚亟呼左右挺劍擊之其&KR0294;&KR0627;然¶
而消乃命賈生發囊傾瓢作大齊以&KR0300;之岑峯先生汁然汗¶
<pb:KR4e0006_SBCK_007-24a>¶
出妯然而知詰旦魂返魄定歸神聚氣筋骨植立不知沉疴¶
之去體也¶
　觧¶
　　　拙逸觧¶
　建業冷&KR0071;先以拙逸自名徵予言作拙逸觧以遺之其詞¶
　曰¶
濩洛先生蓬廬篳門徑不通人庭不容車與人言如不&KR0014;發¶
口食巳則卧衣敝而不䏻補帶結而不&KR0014;觧人皆笑之以為¶
拙莫之與往来耀華公子過而問焉朱輪五十乗&KR0784;駵騏駱¶
困于枳枸之根登丘而呼先生方熟&KR0304;矍然而起無䏻取于¶
<pb:KR4e0006_SBCK_007-24b>¶
其涂窺垝墻而見客公子曰噫悲㢤拙乎夫人之生參天與¶
地抱智含仁挺為物先出&KR0011;超群厥維上聖飛龍九五為民¶
立命大賢以下德各有倫乃棐乃翼以臣以鄰公侯伯子岳¶
牧師長下逮百工農啇藝術巫師馬醫莫不有䏻以用于時¶
吁嗟先生獨何為乎齒&KR0288;其生而土石其歸乎先生不荅公¶
子趋翼而前揖而言曰楚國有鳥三年不蜚蜚則冲天三年¶
不鳴鳴則驚人僕聞大巧若拙今夫先生無乃是耶僕也不¶
才五&KR0010;誦詩七&KR0010;誦書上貫三墳下通百家晨興習禮宵坐¶
肄樂射御星暦&KR0032;首所作方程勾股卜筮農圃孫吴申韓扁¶
鵲俞跗九流六藝靡不究極緫角而成弱冠而升為公為卿¶
<pb:KR4e0006_SBCK_007-25a>¶
躋于王庭是故出則駟馬髙車前後塞途入則大屋華堂陳¶
&KR0166;撃鍾銀鞍金絡執鞭以&KR0049;僕者數百&KR0016;通門列肆待僕而¶
食者數百家政令非僕不行法度非僕不立禮樂非僕不作¶
訟獄非僕不决軍旅非僕不治庶民非僕不親賔客非僕不¶
悦賢不肖非僕不䏻進退君王之心非僕不能一日安于岩¶
廊之上吾願與先生言之先生俯而咍仰而嘆睢盱却立而¶
謝客曰公子過矣吾聞鉛刀不可以割羊朽籜不可以樹墻¶
王良不彊駑駘以驂服而匠石不責樸樕以棟梁公子過矣¶
萬物並育巧拙參焉巧者為之拙者随之天之道也故諺有¶
之巧者拙之奴也是故乾鵲拮据　鳲飬雛蒼鷹搏鹿螻螘¶
<pb:KR4e0006_SBCK_007-25b>¶
食血由此言之豈不信㢤是故仲尼多能坐不煖席墨却雲¶
梯走不黔突豈有他㢤巧害之也是故神亀焦于先知渾沌¶
死于鑿竅原伯魯不&KR0023;承祀而沈竈産鼃之難亦不與焉巧¶
之與拙何得而何失㢤故大禹治水手胼足胝而虞甸之氓¶
皥皥熈熈文王即功日不暇食而周野之&KR0041;不知帝力亦獨¶
何㢤巧與拙也今予無所知也而天下之慮無役于予心無¶
所能也而天下之務無加于予身起而食&KR0367;而卧順天之生¶
而無所矯揉焉予之逸也予之拙也予又何所求㢤巳矣公¶
子君子巧之小人拙之君子勞之小人逸之彼巧而勞此拙¶
而逸再拜謝客塞門不出¶
<pb:KR4e0006_SBCK_007-26a>¶
　　　雜解¶
言之中扵人也慘於兵故其為身害也甚扵殺人夫言之傷¶
人未至於殺也而志在是焉則人之防之烏得而不嚴書曰¶
惟口出好興戎君子之&KR0001;以愼其言也畏其興戎也¶
非&KR0001;馮而馮焉昧也非&KR0001;篤而篤焉悔也昧而悔禍其至矣¶
雖憂何及㢤詩曰肅肅鴇翼集于苞&KR0068;傷之而巳矣¶
君子之&KR0001;以守其身者禮與樂也禮不及則失其威其敝也¶
侮樂不及則失其惠其敝也殘侮則人陵之殘則人疾之詩¶
曰終南何有有紀有堂君德也¶
人各有所能也物各有所庸也非所任而任之事必蹶非所¶
<pb:KR4e0006_SBCK_007-26b>¶
施而施之功必圯是故有天下未嘗無人也有人未嘗無用¶
也用得其當謂之得人用失其當謂之失人詩曰椅桐梓漆¶
爰伐琴瑟古之人所以立而不頓者不失人而巳矣¶
禁民之為不善善也非善之善者也化不善使之為善善也¶
善之善者也非人之所及也天下無不可化之民也政不至¶
於化不可謂之善也中庸曰夫政也者蒲盧也蒲盧也者果¶
嬴是也詩曰螟蛉有子果嬴&KR0018;之教誨爾子式榖似之喻民¶
之無不可化也¶
人有不交而求者必其有所謀也有不約而至者必其有所¶
爲也故惟禮可以沮暴惟誠可以破詐易曰有不速之客三¶
<pb:KR4e0006_SBCK_007-27a>¶
人來敬之終&KR0123;君子之&KR0001;以不自失者豫定而不躁也¶
人之爲觀羙者將奚事乎㢤型土以為噐而髹之知不可以¶
利吾用及其敗也秪足以委吾盛而猶有樂為之者何也詩¶
曰蜉蝣之羽衣裳楚楚鄙之也¶
虎之在山也&KR0046;&KR0046;然㣲振其頰領人與獸莫不駭也縶而檻¶
之雖咆莫之畏矣易曰困亨有言不信夫既困矣雖黙猶恐¶
其及也而有言焉人誰聽之秪重其疑而巳矣¶
　　　衞公子壽¶
予讀春秋傳衞公子壽與其兄爭死之事及詩載馳河廣之¶
篇而&KR0055;有感焉夫以衞宣公與姜氏之行而生壽及宋桓許¶
<pb:KR4e0006_SBCK_007-27b>¶
穆夫人豈習其家法然㢤而制行過人如是民之秉彛不可¶
冺也抑又何多&KR0088;以文王太娰之聖而有管蔡霍叔昔人之¶
所謂胎教者非矣宋有雀生鷇殷&KR0142;以亡物生非其&KR0011;人以¶
爲妖也人之生不以&KR0011;&KR0002;是者其又何耶¶
　　　夏后氏之郊¶
&KR0021;法曰夏后氏禘黄帝而郊鮌鮌固夏后之父也夏后之天¶
下受於舜非受於鮌也禹不得以天下&KR0059;其父夫鮌以治水¶
績用弗成而舜殛之羽山天下咸服則鮌天下之罪人也故¶
舜之刑非&KR0059;刑也天刑也以天刑討天下之罪人天下之至¶
公也禹旣受舜禪而升其罪人以配天是舜之殛鮌非也夫¶
<pb:KR4e0006_SBCK_007-28a>¶
鮌之殛&KR0023;罪于天天殛之也非舜殛之也奉天討也而以鮌¶
配天是天之殛鮌亦非也一&KR0059;其父而逆于舜又逆于天天¶
其弗享夏后氏之郊矣禹聖人也而敢為是哉&KR0021;法之言非¶
也然則禹之於鮌也如之何曰廟以&KR0021;之而巳矣¶
　　　君子非有恭敬則不齊¶
&KR0021;統曰君子非有大事也非有㳟敬也則不齊是非所以語¶
君子也夫君子之所以為徳者㳟敬而巳矣㳟敬也者不可¶
湏&KR0119;離也故孔子之語仲&KR0211;曰出門如見大賔使民如承大¶
&KR0021;大雅之述文王曰於緝熈敬止又曰不顯亦臨無射亦保¶
聖人無一息之不恭且敬何待乎齊齊&KR0001;以篤其恭敬猶恐¶
<pb:KR4e0006_SBCK_007-28b>¶
其有未至而致之聖人不自滿假之心也謂之非有大故不¶
齊猶可也謂之非有恭敬則不齊大不可也信斯言也是不¶
齊之時不㳟敬矣豈&KR0001;以語君子哉其悖也甚矣或曰然則¶
所謂不齊則於物無防也&KR0285;欲無止也如之何曰其疵同也¶
大抵漢儒記禮之言多駁徃徃流于文而失于理取其長而¶
去其短可也¶
　文¶
　　　送窮文¶
余夣有物&KR0006;龍首人身蓬頭䑕目&KR0006;其音若呻跳踉晱冶&KR0006;¶
若逺而親歘往砉来&KR0006;忽&KR0015;以顰&KR0116;而異之乃具糗芳㓗豆¶
<pb:KR4e0006_SBCK_007-29a>¶
觴過老郭而問之曰是何祥也郭子襃然啓櫝拂蓍宻沕而¶
筮之遇困之兌其繇曰困于堬穴中有&KR0012;舉趾躡胡毀踵及¶
顱其泣嬰如恣睢䑏&KR2214;孔&KR0169;以窺如垢如脂彳亍追隨求速¶
得遅郭子釋䇿而笑曰是窮&KR0017;也其為物也入山山空入澤¶
澤荒人而遭之窮不可當載柭載禳遣之他方可以無殃余¶
曰苟然矣遣之何居郭子曰子苐為之所我請為子逐之余¶
曰唯唯乃致詞曰嗟爾窮&KR0017;&KR0006;無處我廬八牎洞朗廓以虚¶
陟釐兔頴有圖書虀&KR0577;糲食菽與&KR0188;守分自足不求餘汝不¶
可留阻歩趍左有欎壘右有荼葦索縳汝飼老烏嗟爾窮&KR0294;¶
&KR0006;無泊我市九衢四逹平若砥高樓大屋欝雲起冠裳濟濟¶
<pb:KR4e0006_SBCK_007-29b>¶
集俊士謀謨折衝格遐迩汝不可往耗儲偫山川靈神歆穆¶
祀孟涂司刑伐爾死嗟爾窮&KR0294;&KR0006;無依我城垣墉睥睨髙不¶
可陵溝湟&KR0055;浚栫以荆重門擊柝鍾鼓訇斥堠謹肅列旗旌¶
汝不可徃搆妖獰徤兒披甲眼若星長戈勁箭穿尔形嗟爾¶
窮&KR0294;&KR0006;無適我野田疇井井治而不苴禾麻豆麥梧梓檟菶¶
菶蔚蓊&KR0013;窿䵦&KR0010;時禋祀逹方社汝不可徃原隰赭朱衣赤¶
郭&KR0016;駮馬執汝臠&KR0079;燔其躶嗟爾窮&KR0017;&KR0006;無上天髙明行徤¶
覆八埏轉旋日月照幽玄温&KR0765;嘘吹寒暑煎陶治萬物成&KR0010;¶
年汝不可往亂星&KR0292;黔羸憑怒施椎鞭破骸碎骨䘮爾元嗟¶
爾窮&KR0294;&KR0006;無下地慱厚載物生育庶&KR0011;江河順流山岳峙融¶
<pb:KR4e0006_SBCK_007-30a>¶
結蓄&KR0165;百寳出洪纎蠢頑各奠位汝不可徃坤軸臲黄示土¶
伯咸震恚艾殄尓種&KR0069;厥骴嗟尓窮&KR0017;&KR0006;無潜于山岩嶅石¶
核立鍵関丘林陵麓産植蕃閡隔風氣限夷蛮頷雲腹雨濡¶
旱乾汝不可往鼓神姦渉&KR2416;㤗逢毛虎斑噬膚嚼&KR0079;流血殷¶
嗟尓窮&KR0017;&KR0006;無入于水大&KR0801;包納川瀆委䟽煩&KR0165;穢通脉理¶
魚塩&KR0521;鰕奏鮮㫖蛟鼍亀黿藏譎詭汝不可徃陵谷圯天呉¶
九頭挿九尾磨牙吮血糜爛尓巳大泊蕩蕩無涯垠靑㝠杳¶
茫不見人瞢瞢漠漠混昏晨㵼之不虚壅之不堙不&KR0372;不苦¶
淡以淳汝往居之寂無鄰乗&KR0016;光景入絪緼保全尓軀絶詬¶
嗔汝不窹&KR0006;㓕為塵急急如律令¶
<pb:KR4e0006_SBCK_007-30b>¶
　　　諭甌栝父老文¶
告甌栝父老皇朝以武徳一九有服而不殺燠休滋潤罔有¶
荼毒至今八十餘年矣父老目不覩旌旗耳不聆鉦鼓茹&KR0188;¶
飯稻哺孫育子早臥晏眠優優坦坦通無販有蹈山渉水不¶
覩不&KR0011;誰之賜歟帝徳寛大務在休息與百姓安樂太平故¶
禁綱漏而弗脩官缺其人偷惰潜生以不能宣徳化逹壅滯¶
咎在有司非主上意也今父老子弟不察其故懟暑嗟寒徙¶
怨于天乗間造釁竊弄戈兵睚眦跳跟曼及艸木禽獸率遏¶
厥生所過所止山夷土赤甚亡謂也百姓無辜&KR0572;號于天驚¶
動天心天子乃授&KR0207;左丞相曰其從便冝死之生之無&KR0029;無¶
<pb:KR4e0006_SBCK_007-31a>¶
頗丞相矜念小民謂不教而誅有辜帝仁詢于庶言知使者¶
父老鄊里姻戚與父老故無惡爲能奉揚朝廷仁恩以啓迪¶
父老心不逖傷是用&KR0036;傳俾使者来諭父老兾父老各體上¶
意約束其子弟變極作福以活乃㣧属俾引勿割惠至渥也¶
今使者至郡且彌月矣布告巳至而父老子弟猶豫未决使¶
者實愚朴不能測人意而甞聞大君子之教曰惠迪從逆吉¶
㐫猶影響火生于木厥惟自灼匹夫不可讎况敢觸天子丞¶
相怒乎大命不僣大恩不再怨可釋不可結亂可巳不可長¶
&KR0256;行弗返厥途乃窮易曰不逺復無祇悔元吉又曰迷復㐫¶
父老念㢤語曰因不失其親亦可宗也使者雖㣲丞相命也¶
<pb:KR4e0006_SBCK_007-31b>¶
惟父老審圖之無自失厥時以貽悔莫及¶
太師誠意伯劉文成公集卷之七終¶
