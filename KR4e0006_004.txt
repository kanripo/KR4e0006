# -*- mode: mandoku-view; -*-
#+TITLE: 太師誠意伯劉文成公集
#+DATE: 2015-09-11 16:32:51.095675
#+PROPERTY: ID KR4e0006
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0514-004誠意伯劉文成公文集-卷第四.
<pb:KR4e0006_SBCK_004-1a>¶
太師誠意伯劉文成公集卷之四¶
　　　　　　　　　　　　　　　後學䴡水何鏜編校¶
　郁離子¶
　　　牧豭¶
項羽既自立爲西楚覇王都彭城狙丘先生自齊之楚牧豭¶
請見曰先生曷之徃先生曰我將見楚王牧豭曰先生布衣¶
也而見楚王亦有說乎先生曰楚王起草萊爲天下除秦泰¶
分封諸侯而爲盟主我將勸之以仁義之道帝皇之事牧豭¶
曰善㢤先生之盛心也其若楚&KR0038;之勲舊何狙丘先生不悅¶
曰小人亦有知乎是非若所及也牧豭曰臣牧豭者也家貧¶
<pb:KR4e0006_SBCK_004-1b>¶
無豭而為人牧豭豭蕃則主人喜而厚其傭不則反之故臣¶
之牧豭也舒舒焉詰朝而放之使其蹢躅于叢灌之中鼻糞¶
壤而食腥&KR0126;籍朽翳薈&KR0018;塗以㳺則皆由由然不苦牧而&KR0023;¶
主人之驩以不後臣之傭臣西家之子慕利而求其術臣靳¶
欲專之弗以告也西家子不&KR0014;蕃其豭主人怪之恒不足其¶
傭扵是爲豭作&KR0230;䖏焉高其垣潔其橧旦而出之日未入而¶
&KR0053;之擇草以食之不使啖&KR0126;臭豭弗得逸則皆亡之野主人¶
怒而逐之今楚國之休戚臣皆豭也豭得其志則王喜不得¶
其志則王不喜矣遑恤乎其他而先生欲使之易其心以行¶
子之道幸而弗聽先生之福也其或聽焉而不待其終則先¶
<pb:KR4e0006_SBCK_004-2a>¶
生之䇿未效而先亡王豭王必怒昔者衞鞅以帝王之道說¶
秦孝公終日不入耳及以伯術語之曽未移時不&KR0116;其&KR0176;之¶
前何㢤彼功利之君鮮不務近而忽逺故非堯禹不可與言¶
道德非湯武不可與謀仁義今楚王何如人㢤其所與立功¶
業計政事者非適戍之刑徒則殺人之亡命也攘攘其心而¶
炎炎其欲者也而欲與之論道德行仁義是何異於&KR0013;鹿麋¶
以冠裳而使與人同飲食㢤而王非此不可也無乃抏先生¶
之神而無益於道乎且先生之德不如仲尼猶霄壤也仲尼¶
厯聘諸侯卒棲棲而無合然後危于匡困于宋餓于陳蔡之¶
間㡬不免焉今楚王之威非直孔子之時諸侯大夫比也先¶
<pb:KR4e0006_SBCK_004-2b>¶
生之行臣&KR0060;惑焉君子謂狙丘先生有救時之心而不如牧¶
豭之識事&KR0020;也¶
夷門之癭人頭沒于胛而癭代爲之元口目鼻耳俱不&KR0014;爲¶
用郢封人憐而爲之割之人曰癭不可割也弗聽卒割之信¶
宿而死國人&KR0057;焉辭曰吾知去其害耳今雖死癭亦亡矣國¶
人掩口而退他日有&KR0086;春申君之專者欲言于楚王使殺之¶
荀卿聞之曰是不亦割癭之&KR0124;乎春申君之用楚非一日矣¶
楚國之人知有春申君而巳春申君去則楚随之是子又欲¶
教王以割癭也¶
郁離子曰烏鳴之不必有凶鵲鳴之不必有慶是人之所識¶
<pb:KR4e0006_SBCK_004-3a>¶
也今而有烏焉日集人之廬以鳴則其人雖恒喜亦莫不&KR0086;¶
之也有鵲焉日集人之廬以鳴則其人雖恒憂亦莫不恱之¶
也豈惟常人㢤雖哲士亦不䏻免矣何㢤寕非以其聲與是¶
故直言人皆知其爲忠而不䏻卒不厭䛕言人皆知其爲邪¶
而不䏻卒不惑故知直言之爲藥石而有益于巳然後果扵¶
䏻聽知䛕言之爲疢疾而有害于巳然後果扵&KR0014;不聽是皆¶
&KR0502;于其身之利害而然也是故善爲忠者必因其利害而道¶
之善爲邪者亦必因其利害而欺之惟&KR0014;灼見利害之實者¶
爲&KR0014;辨人言之忠與邪也人欲求其心之惑當於其聞烏鵲¶
之鳴也識之¶
<pb:KR4e0006_SBCK_004-3b>¶
郁離子與客汎于彭蠡之澤風雲不興白日朗照平湖若砥¶
魚蝦之出殁皆見皛如也豁如也左之右之無不可者客曰¶
有是㢤汎之樂也吾得託此以終其身焉足矣巳而山之雲¶
出如縷不頃刻而翳日風歘然薄石而偃木鼓穹嵁而雷力¶
淵輪旋而箕簸焉客踸不&KR0014;立俯而&KR0938;伏而不敢仰視神逝¶
魄奪如死曰吾徃矣吾終身不敢復来矣郁離子曰世事亦¶
若是也夫千乗之君坐朝而臨羣臣受言接詞鮮不温温然¶
一朝而怒莫敢攖其鋒其何以異於水乎天下之乆安也人¶
恬不知患謂之儆不信而死亡於夣&KR0304;者亡限也無亦知汎¶
之樂而不知風之可畏乎慎兢&KR0026;于吕梁見其觸石而喣沬¶
<pb:KR4e0006_SBCK_004-4a>¶
也曵足而走曰吾何爲昌是㢤沒齒而不渉君子以爲知畏¶
其賢於海賈逺矣故三峽之驚湍望而知其&KR0014;覆舟也而&KR0771;¶
之以死者不有其生者也知汎之樂而不知風之可畏者未¶
甞夫險者也故曰&KR0064;虎馮河死而無悔者聖人不與也言其¶
知禍而弗避也¶
司城子之圉人之子食鯸鮐而死弗哭司城子問之曰父與¶
子有愛乎曰何爲其無愛也司城子曰然則爾之子死而弗¶
哭何也對曰臣聞之死生有命知命者不茍死鯸鮐毒魚也¶
食之者死夫人莫不知也而必食以死是爲口腹而輕其生¶
非人子也是以弗哭司城子愀然歎曰好賄之毒其猶食鯸¶
<pb:KR4e0006_SBCK_004-4b>¶
鮐乎今之役役者無非口腹之徒也而不知圉人之弗子也¶
甚矣¶
瑕丘子既說秦王歸而有矜色謂慎子曰人皆謂秦王如虎¶
不可觸也今僕巳摩其須拍其肩矣慎子曰善㢤先生天下¶
之獨歩也然吾甞聞赤城之山有石梁五仞徑尺而&KR0027;背其¶
下維千丈之谷縣泉沃之濕蘚&KR0013;焉無藤蘿以爲援也有野¶
人&KR0018;薪而越之不留趾而達觀者皆唶唶或謂之曰是石梁¶
也人不䏻越惟若䏻越之得匪有仙骨乎使還而復之其人¶
立而睨之則足揺而不䏻舉目運而不敢矚今子之說秦王¶
是未覩夫石梁之險者也是故過瞿唐而不慄者未甞驚扵¶
<pb:KR4e0006_SBCK_004-5a>¶
水者也視狴犴而不惴者未甞中扵法者也使先生而再三¶
之則亦無辭以敎僕矣¶
芻甿之市見市子之&KR0016;而都也慕之頋無所得馬歸而惋形¶
于色一夕乃夣&KR0016;樂甚寤而與其友言之其友憐而與俱適¶
市僦馬與之&KR0016;以如陌馬見青而風嘶而馳駜然而驤䠥然¶
而若鳬芻甿抱鞍而號旋于馬腹之下馬躍而過之頭入于¶
泥尺有咫其友馳救之免歸而謂其子曰知命者有大戒惟¶
慎無乗馬而巳¶
郁離子曰石激水山激風法激姦吏激民言激戎直激&KR0064;天¶
下之紛紛生於激是故小人之作亂也由其操之急抑之甚¶
<pb:KR4e0006_SBCK_004-5b>¶
而使之東西南北無所容也故進則死退則死進退無所逃¶
也則安得不避其急而趨其緩也㢤夫人之有欲如嬰兒之¶
欲乳也吾力不足以遏之而又不&KR0014;舒徐以開之委曲以道¶
之乃欲以一介之微挫其鋒於頃刻是何異乎以唾㓕火以¶
瓠捍刃也㢤聖人知其無益也故曰人而不仁疾之巳甚亂¶
也及其見陽虎也則應之曰諾吾将仕矣而不與之爭也陳¶
恒弒其君告夫三子不可則曰以吾從大夫之後不敢不告¶
也而不與之辯也夫如是何激之有㢤是故鯀堙洪水禹乃¶
導而䟽之然後地平天成之功不在鯀而在禹何也激不激¶
之謂也¶
<pb:KR4e0006_SBCK_004-6a>¶
楚俗尚&KR0017;&KR0017;實弗神也而其巫謀神之乃隂搆于邑俠請以其¶
利共邑俠以其情通于國俠故得悉聞有司之事與訟獄之勝¶
&KR0018;驗如響有不用巫言則事之巳右者必左巳左者必右於¶
是楚人之奉巫過於奉王令寕違王禁而不敢違巫言王聞¶
之怒命司馬戮巫而焚其祠國人大譟相與爲譌言於是楚旱¶
民皆以咎王羣小巫並起爲讙遍國中皆稱&KR0017;王與令尹謀¶
盡殺巫以問熊蟄父熊蟄父曰是激也未可夫民愚而溺於¶
禍福彼方興用&KR0017;而吾驟遏之未竟其所望而謂吾怫其情¶
必怨夫怨起於微而積者也十家之邑一日不䏻户無事而¶
况楚國乎有事莫不諉諸&KR0017;則莫不&KR0029;&KR0017;以&KR0057;王其奚以禦¶
<pb:KR4e0006_SBCK_004-6b>¶
之不如因而亢之小人䏻譸禍而不避亢亢而後昭其詐則¶
不户說而喻然後明正其法蔑敢違矣乃命群巫推一大巫¶
以主&KR0017;而復其祠國有事亦請焉而大選縣公平庻獄寛征¶
役絶請謁黜貪墨國邑之俠皆屏跡巫言多不中民始&KR0520;㑹¶
鄙有西師王集其國老以祈巫巫不得先聞而失其辭王以¶
詰國老國老愕弗䏻對乃尸巫而&KR0353;&KR0017;無一人敢復言&KR0017;¶
　　　公孫無人¶
柳下惠之弟跖盗于魯魯人患之公孫無人謂展季曰舜父¶
瞽䏂而弟象舜克諧以孝烝烝乂不格姦有諸展季惻然無¶
以應明日而之盗跖盗跖環甲兵以自衞揖其兄以入還而坐¶
<pb:KR4e0006_SBCK_004-7a>¶
楊&KR0045;然問曰聖人之聚人有道乎展季曰有請問之曰太上¶
以德其次以政其下以財德乆則懐政弛則散財盡則離故¶
德者主也政者佐也財者使也致君子莫如德致小人莫如¶
財可以君子可以小人則道之以政引其善而遏其&KR0086;聖人¶
兼此三者而弗顛其本末則天下之民無不聚矣盗跖怫然¶
曰我之聚人也異於是驅之以白刃漬之以赤血從我者與¶
之其不從我者屠之焚燒其室廬芟翦其妻孥蕪其&KR0095;田割¶
其愛恩㫁絶其顧念使之不奪不食舍我奚適吾將以是横¶
行于天下而非若長者之迂也展季啞然而返曰始吾謂人¶
無不肖皆異於禽獸由今&KR0026;之殆不&KR0002;矣遂&KR0046;于柳下而别¶
<pb:KR4e0006_SBCK_004-7b>¶
其族曰柳下氏¶
僰人養猴衣之衣而教之舞規旋矩折&KR0063;律合節巴童&KR0026;而¶
妬之耻巳之不如也思所以敗之乃䄂茅栗以徃筵張而猴¶
出衆賔凝眝左右皆蹈節巴童佁然揮䄂而出其茅栗擲之¶
地猴禠衣而争之翻壼而倒案僰人呵之不䏻禁大沮郁離¶
子曰今之以不制之師戰者蠢然而蟻集見物則争趨之其¶
何異於猴㢤¶
郁離子曰人莫不親其父母也而弗思他人之亦各親其父¶
母也莫不愛其子也而弗思他人之亦各愛其子也故有殺¶
人之父母與子而不顧者及其父母與子之死則不堪其悲¶
<pb:KR4e0006_SBCK_004-8a>¶
是其良心之未亡猶可道而之善也人有不&KR0014;孝於父母而¶
鍾愛其子者不思父母之於巳亦猶巳之於子也是其良心¶
雖亡而猶有存者亦未至于不可道而之善也是故聖人立¶
敎因其善端而道之使之引而伸之觸&KR0011;而長之侯以明之¶
撻以記之格則承之庸之否則威之生之者天地父母而成¶
之者君師也不然名雖曰人與禽獸何别焉¶
熊蟄父謂子離曰今有病渴而刺&KR0238;汁以飲之可乎曰不可¶
育魚于池而患&KR0425;則毒其水可乎曰不可曰然則子之王亦¶
未之思也甚矣王患民賦之不均也而用司馬發司馬發極¶
人力之所至務盡&KR0053;以爲功見利而不見民民入不足以為¶
<pb:KR4e0006_SBCK_004-8b>¶
出老弱餓殍田野荒虗而王未之聞也王患敵㓂之未弭也¶
而用樂和樂和&KR0003;士卒以剽掠見兵而不見民民視之猶虎¶
狼所過妻孥不保而王未之知也是何異乎刺&KR0238;汁以止渴¶
毒池水以禁&KR0425;㢤王如不寤吾恐民非民而國非王國矣¶
石羊先生&KR0029;楹而歎曰嗚呼予何爲其生乎人皆娭娭我獨¶
離離人皆養養我獨罔罔謂天之棄之乎則比人爲有知謂天¶
之顧之乎則何為使予生於此時時乎命乎我獨于罹東乎¶
西乎南乎北乎吾安所歸獨不如魚與鼈乎潜居于坻又不¶
如鴻與鴈乎挿羽而飛何不使之為&KR0095;為石乎而彊生以四¶
肢又何不使之㝠㝠木木不知痛痒以保其眞乎而予之以¶
<pb:KR4e0006_SBCK_004-9a>¶
致冦之貨䧟之以不測之機於是悲風振天四野淒涼浮雲¶
不行霰雪交零日月為之無光七日¶
郁離子曰小人其猶膏乎觀其皎而澤&KR0631;而媚&KR0002;可親也忽¶
然染之則膩不可濯矣故小人之未得志也尾尾焉一朝而¶
得志也岸岸焉尾尾以求之岸岸以居之見乎聲形于色欲¶
人之知也如弗及是故君子疾夫尾尾者¶
㞶山之鷹既化為鳩羽毛爪觜皆鳩矣飛翔于林木之間見¶
群羽族之翪然集也&KR3366;然忘其身之為鳩也虺然而鷹鳴焉¶
群鳥皆翕伏乆之有烏翳薄而闚之見其爪觜羽毛皆鳩而¶
非鷹也則出而噪之鳩倉皇無所措欲&KR0720;則爪與觜皆無用¶
<pb:KR4e0006_SBCK_004-9b>¶
乃竦身入于灌烏呼其朋而逐之大困郁離子曰鷹天下之¶
鷙也而化為鳩則既失所恃矣又鳴以取困是以哲士安受¶
命而大含忍也¶
莒比離公城莒視絳都正輿大夫諌曰晉天下之大國也而¶
作綘都三年然後成民猶弗堪而况於莒乎蕞爾國於晋不¶
百一以一企百何異乎以羔服象乗乎且城成而與守者民¶
也悉莒國之人不直晋一邑而矧敢視綘苟有事焉民集于¶
一隅三則否矣乃損而參之盡役其老㓜五年而不畢楚師¶
伐之民不&KR0062;而潰君子謂莒比離公之智不如螘螘計其徒¶
之多寡以作室有戒則徙徙各執其事有蚳者&KR0018;其蚳無相¶
<pb:KR4e0006_SBCK_004-10a>¶
以也今為國而不量其力不喪何待¶
郁離子曰食主于療飢其功在飽而甘㫖不與焉衣主于御¶
寒其功在煖而華餙不與焉飽煖主也甘㫖華餙客也言文¶
而不信行詭而不實是專事為客而亡其主也是猶構九成¶
之樓而以竹柱也嗚呼人之於事也䏻辨識其何者為主何¶
者為客而不失其權度則亦庶幾乎寡悔矣夫¶
屠龍子失馬而治廐人曰晚矣屠龍子曰折肱而學醫未晚¶
也昔者齊桓晋文公皆先䘮其國而後歸為五伯越王句踐¶
棲于㑹稽而後㓕夫差作諸侯長知武子囚于楚而後歸相¶
晋侯光復先君之業孫子刖足而後為大國師破軍斬将威¶
<pb:KR4e0006_SBCK_004-10b>¶
動天下伍子胥䘮家出奔而後入郢復其父兄之讎范雎折¶
脅拉齒棄于簀中而後相秦斬魏齊此三君四大夫者方其¶
逃奔困厄之際孰不謂其當與枯荄落葉同腐&KR0095;壤而一旦¶
光輝煥赫使人仰之如日星之在上向使其甘於危亡而自¶
&KR0064;也則亦巳矣如七月之旱禾不生矣猶可芟而望其穭&KR0002;¶
以為晚而遂棄之田卒荒矣數月而馬歸人服其識¶
齊宣王與盼子㳺于囿出鳥獸魚鼈而&KR0026;之見其馴狎而不¶
驚也洋洋然有喜色盼子問曰王何以&KR0014;使之&KR0002;是㢤王曰¶
吾惟其性之欲而弗&KR0647;焉耳盼子曰王必以山林䖏其狐狸¶
猴猿沼䖏其魚鼈而澤䖏其鴻鴈乎王曰然盼子曰王必以¶
<pb:KR4e0006_SBCK_004-11a>¶
肉飽其虎豹果飽其猴猿稻梁飽其鴻鴈鷄鶩飽其狐狸乎¶
王曰固然盼子曰使虎豹一日無肉猴猿一日無果鴻鴈一¶
日無稻梁狐狸一日無雞鶩則王&KR0014;安之乎王曰不䏻也今¶
欲以澤沼䖏虎豹狐狸猴猿而山林䖏鴻鴈魚鼈則王䏻馴¶
之乎王曰不䏻也曰然則王之所以䖏鳥獸魚鼈無不得其¶
所矣彼必感王之德而知所以報王矣今濟與洸闘河濟洸¶
泗同溢民庻流離無人以拯之臣請舉豹三晋合兵伐我侵¶
車東至阿無人以治之臣請舉虎&KR0801;&KR0054;之間海溢水昌于城¶
郭無人以䟽之臣請舉鼈四郊多壘烽火不絶狗偷䑕竊乗¶
時而興無人以治之臣請舉狐戎卒相持千里餽餉禾&KR0112;不¶
<pb:KR4e0006_SBCK_004-11b>¶
登倉廪空竭無人以理之臣請舉鴈禮典違闕紀法失守敵¶
國使至無人以應之臣請舉猴忠信不孚民隠其情断獄多¶
辟無人以明之臣請舉猨力本無貲草萊滋蔓田野荒蕪¶
無人以闢之臣請舉狸而王可以坐鎮齊國矣王勃然色變¶
盼子曰王無怪也臣以爲王不惜枽麻之地以爲山林沼澤¶
不惜人食以養禽獸者爲其足以承王之任使也今皆不可¶
則必於人乎取之而王之待士未見有惟其性之欲而弗逆¶
者也未見有䖏之必以其䖏而食之必以其食者也則王之¶
所重輕人知之矣而又欲䋲之以王之徽纆範之以王之榘¶
度彊之以其所不&KR0014;迫之以其所不願則任王之事者非圖¶
<pb:KR4e0006_SBCK_004-12a>¶
餔&KR4296;則有所不得巳焉耳而欲望其悉心竭力與王共治齊¶
國是何異乎築枯籜以防水鑚朽木以取火㢤於是宣王豁¶
然大窹投案而起下令放禽獸開沼澤與民共之禮四方之¶
賢士立盼子以爲相齊國大彊秦楚致覇盼子之力也¶
　　　蛇蝎¶
楚人有見蛇蝎而必殺之者又有曲爲之容而惟恐人之傷¶
之者或曰斯二者孰是郁離子曰其亦殺之者是而容之者¶
非耳或曰人有害於人傷成而受罪律也今蛇與蝎未甞傷¶
人而輙殺之不巳甚乎郁離子曰是非&KR0002;所及也夫人與物¶
之輕重較然殊矣蟲蛇之無知而&KR0082;以待人者待之不亦惑¶
<pb:KR4e0006_SBCK_004-12b>¶
乎昔者周公命庭氏射妖鳥以救日之&KR0211;救月之矢又命硩¶
簇氏掌覆妖鳥之巢著爲典訓故孫叔敖見两頭之蛇殺而¶
埋之其母以為隂德君子不非焉况毒人之蟲中之者不死¶
則痍而曰必待其傷成而後可殺是以人命同扵蟲蛇其失¶
輕重之倫不亦甚㢤近世之爲異端者以殺物爲有罪報而¶
大小善&KR0086;無所別故見&KR0086;物而曲爲之容私於其身爲之而¶
不顧其爲人之害其操心之不仁可見吾故曰是非若所及¶
也¶
吳王夫差與群臣夜飲有鵋䳢鳴于庭王&KR0086;使彈之子胥曰¶
是好音也弗可彈也王怪而問之子胥曰王何爲而&KR0086;是也¶
<pb:KR4e0006_SBCK_004-13a>¶
夫有口則有鳴物之常也王何&KR0086;焉王曰是妖鳥也鳴則不¶
祥是以&KR0086;之子胥曰王果以為不祥而&KR0086;之與則有口而爲¶
不祥之鳴者非直一鳥矣王之左右皆&KR0014;鳴者也故王有過¶
則鳴以文之王有欲則鳴以道之王有事則鳴以持之王有¶
聞則鳴以蔽之王臣之順巳者則鳴以譽之其不順巳者則¶
鳴以毀之凡有鳴必有為故其鳴也&KR0014;使王喜&KR0014;使王怒&KR0014;¶
使王聽之而不疑是故王國之吉㐫惟其鳴王弗知也則其¶
不祥孰大焉王胡不此之虞而鳥鳴是虞夫吉㐫在人禽鳥¶
何知若以爲不祥則慮而先爲之防求吾闕而&KR0024;焉所益多¶
矣臣故曰是好音也¶
<pb:KR4e0006_SBCK_004-13b>¶
屈子謂楚襄王曰王之所以愛靳尚者謂其善任使令與夫¶
國王國民王民也靳子有事焉非王言不&KR0023;是楚人之聽于¶
靳子也以王故然則靳子無王不可也而王亦何頼於靳子¶
㢤今王委國靳子食不由靳子則不&KR0372;于口衣不由靳子則¶
不安于體出號令不由靳子則王心惘然以爲不足臣竊惑¶
焉昔商王受之任蜚㢘&KR0086;來軰也惟王之所欲而奉之揣王¶
之心度王之意多方以迎合自以爲大忠於王而不知為王¶
集天下之怒牧野之聚王亡而身與之俱亦何益㢤今靳子¶
不鑒徃轍而王蠱是&KR0073;王忱有德令則靳子&KR0053;其㤙曰余實¶
爲之民弗堪命則曰余將若王何利究于下而怨歸于上臣¶
<pb:KR4e0006_SBCK_004-14a>¶
恐楚國之非王國也襄王大怒放屈子于湘江之源屈子去¶
楚楚乃大弱于秦¶
熊蟄父居楚有見聞必言不待王之問也及其之宋宋王雖¶
問之弗言或曰宋王之待先生不薄於楚王而先生或言焉¶
或不言焉無乃異乎熊蟄父曰子亦甞學樂乎鼓鐘縣矣和¶
之以琴瑟間之以笙磬合止柷敔然後八音諧而簫韶成矣¶
今有陳筝筑笛&KR0498;間以鐃鈸和以羯鼓雖有鳴球磬筦其可¶
以雜奏乎是故雷不鳴于啓蟄而鳴于日至則天道變雞不¶
鳴于向晨而鳴于宵中則人聽惑¶
郁離子曰&KR0134;天下之作亂者其招安之說乎非士師而殺人¶
<pb:KR4e0006_SBCK_004-14b>¶
謂之賊非其財而取諸人謂之盗盗賊之誅於法無宥秦以¶
苛政罔民漢王人關盡除之而約三章焉殺人傷人及盗而¶
巳秦民果大悦歸漢漢卒有天下由是&KR0026;之豈非他禁可除¶
而惟此三者不可除乎天生民不䏻自治於是乎立之君付¶
之以生殺之&KR0096;使之禁&KR0064;誅亂抑頑&KR0086;而扶弱善也&KR0064;不禁¶
亂不誅頑&KR0086;者不抑善者日弱以消愚者化而從之亦巳甚¶
矣而又崇之以爵禄華之以寵命假之以大&KR0096;使無辜之民¶
不可與共戴天者釋其讎而服事焉是誠何道㢤遂使天下¶
之義士䘮氣勇士裂眥貪夫悍客攘臂慕效以要利禄故曰¶
&KR0134;天下之作亂者招安之説而世主弗寤也悲夫或曰然則¶
<pb:KR4e0006_SBCK_004-15a>¶
舞干羽而苗格非與曰甚㢤俗儒之梏于文以誤天下也舜¶
典曰竄三苗于三危又曰分北三苗夫竄與分北皆非撫納¶
䧏附之詞也則豈因其来格而遂為之㢤非人情也聖人豈¶
為之必也以兵臨之而後分北其来格者安之頑不悛者竄¶
之耳又况干羽非特文舞則非曰誕敷文徳而遂弛其伐苗¶
之謀明矣臯陶曰苗頑弗即工帝念哉念兹在兹則有虞之¶
君臣不頃刻而忘苗可想而見豈&KR0002;後世衰微偷惰之君臣¶
以姑息為幸而以&KR0134;賢之爵禄&KR0134;天下之大憝㢤¶
盗犨以如芒之鉤係八尺之絲鉤牛舌而牽之宵夜而牛随¶
之行莫之違也故世之善盗牛者稱犨焉郁離子曰是所謂¶
<pb:KR4e0006_SBCK_004-15b>¶
盗道也中其肻扼其害橾其機而運之蔑不從矣石羊先生¶
曰此古人制盗之道也今人弗䏻也盗用之矣¶
罔與勿析&KR0095;而農耨不勝其草罔併薙以焚之禾㓕而草生¶
如&KR0004;勿兩存焉粟則化而爲稂稻化爲稗胥顧以餒乃俱訴¶
于后稷曰榖之種非良問而言其故后稷曰是女罪也夫榖¶
由人而生成者也不自植也故水泉動而治其畆靈雨䧏而¶
播其種蜩螗鳴而芸其草糞壤以肥之泉流以滋之其耨也¶
刪其非&KR0011;不使傷其根其植也相其&KR0095;宜不使失其性潦䟽¶
暵漑舉不違時然後可以望有秋今女不師諸先民而率由¶
乃心以遏天生乃弗懲爾躬而歸咎于種之非良其庸有愈¶
<pb:KR4e0006_SBCK_004-16a>¶
乎¶
汪罔之國人長其脛骨過丈捕獸以為食獸伏則不&KR0014;俯而¶
取恒飢焉僬僥之國人短其足三寸捕蜩以為食蜩飛則不¶
&KR0014;仰而取亦恒飢焉皆訴于帝媧帝媧曰吾之分大塊以造¶
女也雖形有巨細而耳鼻口目頭腹手足心肝腑腸毛孔骨¶
節無彼此之多寡也長則用其長短則用其短不可損也亦¶
不可益也&KR0002;核之有仁么乎其㣲而根榦枝葉莫不具矣&KR0002;¶
卵之有殻塊乎其&KR0115;而羽毛觜爪無不該矣今女欲為核之¶
仁乎卵之殻乎是在女矣非吾所&KR0014;與也¶
　　　神仙¶
<pb:KR4e0006_SBCK_004-16b>¶
虺&KR0330;問于羅離子竒曰或稱神僊有諸曰有之曰何以知之¶
曰以物請問之曰狐獸也老楓木也而皆&KR0014;怪變人物之靈¶
夫奚為不&KR0014;恠變故神仙人之變恠者也恠可有不可常是¶
故天下希焉曰神仙不死乎曰死曰何以知之曰天以其氣¶
分而為物人其一物也天下之物異形則所受殊矣&KR0113;短厚¶
薄各從其形生則定矣惟神僊為&KR0014;有其受而焉&KR0014;加之故¶
物之大者一天而無二天者衆物之共父也神仙人也亦子¶
之一也&KR0014;超乎其群而不䏻超乎其父也夫如是而後元氣¶
得以長為之主不然則非天矣¶
郁離子曰貪與㢘相反而貪為&KR0086;徳貪果可有乎匹夫貪以¶
<pb:KR4e0006_SBCK_004-17a>¶
亡其身卿大夫貪以亡其家&KR0022;君貪以亡其國與天下是皆¶
不知貪者也知貪者其惟聖人乎聖人之於仁義道徳猶小¶
人之於貨財金玉也小人之於貨財金玉無時而足聖人之¶
於仁義道徳亦無時而足是故文王周公孔子皆大聖人也¶
文王視民如傷自朝至于日中昃不遑暇食周公思兼三王¶
以施四事以夜&KR0071;日坐而待旦孔子曰吾有知乎㢤無知也¶
聖人之貪於仁義道徳&KR0002;是㢤故以其貪貨財金玉之心而¶
貪仁義道徳則昬可明狂可哲而人弗䏻也故於貨財金玉¶
則貪而於仁義道徳則㢘遂使天下之人專名貪爲&KR0086;徳而¶
&KR0086;之則小人之罪也¶
<pb:KR4e0006_SBCK_004-17b>¶
管豹問曰人死而為&KR0017;有諸郁離子曰是不可以一定言之¶
也夫天地之生物也有生則必有死自天地開闢以至于今¶
㡬千萬年生生無窮而六合不加廣也&KR0002;使有生而無死則¶
盡天地之間不足以容人矣故人不可以不死者&KR0020;也既死¶
矣而又皆為&KR0017;則盡天地之間不足以容&KR0017;矣故曰人死而¶
皆為&KR0017;者罔也然而二氣之變不測萬一亦有䰟離其魄而¶
未遂散者則亦暫焉而不&KR0014;乆也夫人之得氣以生其身猶¶
火之著木然䰟其&KR0395;體其炭也人死之䰟復歸于氣猶火之¶
滅也其&KR0395;安徃㢤故人之受氣以為形也猶酌海于盃也及¶
其死而復于氣也猶傾其盃水而歸諸海也&KR0086;得而恒專之¶
<pb:KR4e0006_SBCK_004-18a>¶
以爲&KR0017;㢤曰然則人子之祀其祖父也虗乎曰是則同氣相¶
感之妙也是故方珠向月可以得水金燧向日可以得火此¶
理之可見者也虞琴彈而薫風生䕫樂奏而鳯皇來声氣之¶
&KR0063;不虗也故&KR0017;可以有可以無者也子孝而致其誠則其&KR0017;¶
由感而生否則虗矣故廟則人&KR0017;享孝誠之所致也不然先¶
王&KR0071;絶世以復明祀豈其&KR0017;長存而餒乃至此而復食耶¶
江淮之俗以斗指寅申亥爲天地水三官按罪錫福之月而¶
致齋以邀祥焉滿三年計之多不得祥而得禍人曰若是乎¶
&KR0017;神之&KR0261;茫也郁離子曰果若是則&KR0017;神不&KR0261;茫矣夫神聦¶
明而正直者也惟其聦明也故無蔽焉惟其正直也故無私¶
<pb:KR4e0006_SBCK_004-18b>¶
焉無蔽無私不可欺也則亦不可媚也今擇其按罪錫福之¶
辰而致齊焉是欺之也焚香&KR0778;燭朝夕稽叩拜跪是媚之也¶
人之稍有知識者不受欺與媚而况扵聦明正直之&KR0017;神乎¶
今之致齊者非濫官汙吏姦胥悍卒即市井豪儈及巨商大¶
賈之爲富而不仁者使&KR0017;神果有按罪錫福之典則斯人也¶
䧏之祥乎䧏之禍乎故曰若是則&KR0017;神不&KR0261;茫矣¶
郁離子&KR0026;于嶽祠悵然嘆曰悲㢤先王之道隠而&KR0017;神亦受¶
人之誣也而况于人乎管豹問曰何也郁離子曰若不聞聖¶
人之言曰曽謂泰山不如林放乎言泰山不享非禮之&KR0021;也¶
今也又從而爲之祠形其神而配以妃不亦誣且䙝乎夫人¶
<pb:KR4e0006_SBCK_004-19a>¶
之生死有天命焉福善禍&KR0075;天之道也使誠有&KR0017;司之猶當¶
奉&KR0002;帝命其敢受非禮之祈而&KR0075;縱其禍福於其所不當得¶
者乎而祠以私之是以濁世之鄙夫待&KR0017;神也其不敬孰大¶
焉¶
海島之夷人好鯹得蝦蟹螺蛤皆生食之以食客不食則咻¶
焉祼壤之國不衣見冠裳則駭反而走以避五谿之蠻羞蜜¶
唧而珍桂蠧貢以爲方物不受則疑以逖郁離子曰世之抱¶
一隅之聞見者何莫非是㢤是故衆醉&KR0086;醒衆貪&KR0086;㢘衆&KR0075;¶
&KR0086;貞衆汙&KR0086;潔衆枉&KR0086;直衆惰&KR0086;勤衆佞&KR0086;忠衆私&KR0086;公衆¶
嫚&KR0086;禮猶鴟鴞之見人而赫也故中國以夷狄爲冦而夷狄¶
<pb:KR4e0006_SBCK_004-19b>¶
亦以中國之師爲冦必有䏻辨之者是以天下貴大同也¶
　　　麋虎¶
虎逐麋麋奔而闞于崖躍焉虎亦躍而從之俱墜以死郁離¶
子曰麋之躍扵崖也不得巳也前有崖而後有虎進退死也¶
故退而得虎則有死而無生之冀進而躍焉雖必墜萬一有¶
無望之生亦愈扵坐而食扵虎者也若虎則進與退皆在我¶
無不得巳也而隨以俱墜何㢤麋雖死而與虎俱亡使不躍¶
于崖則不䏻致虎之俱亡也雖虎之&KR0256;亦麋之計得㢤鳴呼¶
若虎可以爲貪而&KR0064;者之永鍳矣¶
昔鄭之間有躁人焉射不中則碎其鵠奕不勝則齧其子人¶
<pb:KR4e0006_SBCK_004-20a>¶
曰是非鵠與子之罪也盍亦反而思之乎弗喻卒病躁而死¶
郁離子曰是亦可以爲鑒矣夫民猶鵠也射之者我也射得¶
其道則中矣兵猶子也行之者我也行得其道則勝矣致之¶
無藝用之無法至扵不若人而不勝其憤恚非所當恚烏得¶
而不死¶
郁離子曰今有人焉坐高堂之上指使&KR0391;&KR0023;則不得其心者¶
十恒七八不得其心而怒叱左右惎之色與聲並厲左右承¶
顔而接言懼其怒之将巳遷也而亦以厲出之受指使者不¶
知吾怒之所在則倉惶而愈亂愈不得扵吾心則吾之怒愈¶
加出愈厲承顔而接言者亦不知吾怒之所在以意度意愈¶
<pb:KR4e0006_SBCK_004-20b>¶
惎而愈吾違故小怒則小違大怒則大違雖以劒挺臨之不¶
&KR0014;使之得吾心也是故君子之使人也量䏻以任之揣力而¶
勞之用其長而避其缺振其怠而提其蹶敎其所不知而不¶
以我之所知責之引其所不&KR0014;而不以我之所&KR0014;&KR0057;之誨之¶
循循出之申申不震不&KR0064;匪怒伊敎夫如是然後懲之而不¶
敢懟刑之而不敢怨詩曰豈弟君子民之父母如是斯可以¶
爲民之父母矣¶
秦起兵欲攻周國人皆不與應侯謂秦昭王曰臣之里公孫¶
弗忌弱其鄰之老而謀食飲之裒其徒謂之曰彼予鄰之叟¶
也富而嗇吾將與若徃食飲之其徒曰彼雖富而甚嗇其奚¶
<pb:KR4e0006_SBCK_004-21a>¶
以食飲之曰我且盗之其徒皆愀然明日又欲徃其徒曰子¶
之謀鄙盍更諸曰我将脅而取之其不從者半弗果徃他日¶
又曰請以貨先爲之市具禮召主人而醻酢之多取物而日¶
稽其直且速其子弟以為常不數&KR0010;吾將竭其蔵何如其徒¶
皆欣然從之夫三言者其以不道取諸人均也而有從不從¶
焉者避其名也今周天下之共主也無桀紂之&KR0086;無辭而攻¶
之誰&KR0372;受其名臣固知國人之不與也¶
郁離子曰&KR0035;天下之怨者惟其重巳而輕人也所重在此所¶
輕在彼故常自處其利而遺人以不利高其智以下人之能¶
而不顧夫重巳輕人人情之所同也我欲然彼亦欲然求其¶
<pb:KR4e0006_SBCK_004-21b>¶
欲弗得則爭故爭之弗&KR0014;而&KR0372;心以上人者&KR0020;有所不至力¶
有所不足也非夫人之本心也&KR0020;至力足而有所不為然後¶
爲盛徳之人雖不求重于人而天下之人莫得而輕之是謂¶
不求而自至今人有悻悻自任者矜其&KR0014;以驕有不自巳出¶
則不問是非皆以爲未當發言盈庭則畏之者唯唯外之者¶
黙黙焉然後&KR0045;&KR0045;乎自以爲得而不知以其身為怨海亦奚¶
益哉昔者智伯之亡也惟其以五賢陵人也人知&KR0015;智伯而¶
不知檢其身使亡國敗家接踵相&KR0071;亦獨何哉¶
唐蒙與薜荔俱生于松樸之下相與謀所麗唐蒙曰樸不材¶
木也薈而翳松根石膸而生茯苓是惟百藥之君神農之雨¶
<pb:KR4e0006_SBCK_004-22a>¶
師食之以僊其膏入土是爲琥珀爰與水玉琅玕同爲重寳¶
其幹聳壑而干霄其枝樛流其葉扶踈爰有百樂絃筦之音¶
吾舍是無以麗矣薜荔曰信羙然由僕&KR0026;之不如樸矣夫羙¶
之所在則人之所趨也故山有金則鑿石有玉則劚澤有魚¶
則竭藪有禽則薙今以百尺梢雲之木不生于窮崖絶谷人¶
跡不到之地而挺然于衆覿而又曰有伏苓焉有琥珀焉吾¶
知其&KR0439;不乆矣乃裊而附于樸鑚蚋螬之穴以入其條&KR0374;其¶
心而出焉於是樸之葉不生而柯枚條&KR0428;悉屬于薜荔中虗¶
而外皮索籜如也&KR0010;餘齊王使匠石取其松以爲雪宫之梁¶
唐&KR0041;死而薜荔與樸如故¶
<pb:KR4e0006_SBCK_004-22b>¶
荆人有畏&KR0017;者聞槁葉之落與蛇䑕之行莫不以爲&KR0017;也盗¶
知之於是宵窺其垣作&KR0017;音惴弗敢睨也若是者四五然後¶
入其室空其藏焉或侜之曰&KR0017;實取之也中心惑而隂然之¶
無何其宅果有&KR0017;由是物出于盗所終以為&KR0017;&KR0060;而與之弗¶
信其人盗也郁離子曰昔者趙髙之譛蒙將軍也因二世之¶
畏而微動之二世之心疑矣乃遏其請以怒恬又煽其憤以¶
激帝知李斯之有諌也則揣其志而先宣之反覆無不中於¶
是君臣之猜不可解雖謂之曰髙實爲之弗信也故曰䜛不¶
自来因疑而来間不自入乗&KR0169;而入由其明之先蔽也¶
郁離子與艾大夫偕謀盗士有俘盗以請賞者予之金不願¶
<pb:KR4e0006_SBCK_004-23a>¶
而請爵大夫不可郁離子請予之大夫曰爵王章也弗可濫¶
也郁離子曰大夫之言是也然吾甞觀于圃人矣果實之未¶
摘雖其家人不敢求甞焉及其旣摘而餘則蚊蚋皆聚而咂¶
之矣漢曲之處女色若朝虹觀者慕之不敢求也一旦歸于¶
倡家則儇子佻夫庸奴賤皂之有金者皆得而覬之今朝廷¶
之尊爵大盗得之士之有耻者弗欲仕矣而猶有願之者未¶
之思也矧敢靳乎北鄙之獠人以肉豢狗而怒其子之&KR0060;食¶
其膋於是室家離心子必悔之¶
或問於郁離子曰井田可復乎郁離子曰可曰何如其可也¶
曰以大德戡大亂則可也夫民情乆佚則思亂亂極而後願¶
<pb:KR4e0006_SBCK_004-23b>¶
定欲謀治者必因民之願定而爲之制然後&KR0416;無梗猾無間¶
故令不疚而行請問之曰天下之宴安也人不甞苦辛不知¶
亂之無所容其身而易於怨上故一拂其欲則憤激而思變¶
有從而倡之亂斯作矣是故老成之人慎紛更焉非爲苟也¶
畏未得其利而先覩其害也故民猶馬也廐牧以安之豆粟¶
以飫之旦而放之莫不振鬛而奔風牝鳴而牡應嘶馳踶突¶
惟意所如不可逐而&KR0919;也及其&KR0018;鹽車歷羊膓流汗踠足飢¶
不得秣倦不得息踰數百千里而歸望皂櫪如弗及見圉人¶
而欨沬則雖鞭之使逸否矣及此而調之其有不服者乎是¶
故聖人與時偕行時未至而爲之謂之躁時至而不爲之謂¶
<pb:KR4e0006_SBCK_004-24a>¶
之陋今民風不淳而古道之廢興欲不欲者各半故以大徳¶
戡大亂則井田亦可復也¶
客有好佛者毎與人論道理必以其説駕之欣欣然自以為¶
有獨得焉郁離子謂之曰昔者魯人不&KR0014;爲酒惟中山之人一¶
善釀千日之酒魯人求其方弗得有仕于中山者主酒家取¶
其糟歸以魯酒漬之謂人曰中山之酒也魯人飲之皆以爲¶
中山之酒也一日酒家之主者來聞有酒索而飲之&KR0269;而&KR0015;¶
曰是予之糟液也今子以佛夸予可也吾恐真佛之&KR0015;子竊¶
其糟也¶
郁離子曰天地之呼吸吾扵潮汐見之禍福之素定吾於夢¶
<pb:KR4e0006_SBCK_004-24b>¶
&KR0304;之先兆見之同聲之相應吾於琴之弦見之同氣之相求¶
吾於鐡與磁石見之&KR0017;神之變化吾於雷電見之隂陽五行¶
之消息人命繋其吉㐫吾於介鱗之於月見之&KR0021;祀之非虚¶
文吾於豺&KR0425;見之天樞之中吾於子午之針見之巫祝之理¶
不無吾於吹蠱見之三辰六氣之變有占而必驗吾於人之¶
胍色見之觀其箸以知㣲察其&KR0139;而見&KR0046;此格物致知之要¶
道也不研其情不索其故梏于耳目而止非知天人者矣¶
郁離子謂執政者曰物之所貴於天下者以其少有而難得¶
也如使明珠如沙黄金如&KR0095;則人皆得而有之其何以䏻貴¶
乎故服有章爵有等使人不可以妄覬然後王命尊而榮辱¶
<pb:KR4e0006_SBCK_004-25a>¶
行此鼓舞天下之竒貨也昔者趙王得于闐之玉以爲爵曰¶
以飲有功者邯郸之圍觧王跪而執爵進酒爲魏公子壽公¶
子拜嘉焉故鄗南之役王無以爲賞乃以其爵飲将士将士¶
飲之皆喜於是趙人之得爵飲重於得十乗之禄及其後王¶
遷以爵爵嬖人之䑛痔者於是秦伐趙李牧擊却之王取爵¶
以飲将士将士皆不飲而怒故同是爵也施之一不當則反¶
好以爲&KR0086;人知寳其所貴而巳矣¶
或曰傳曰天裂陽不足地動隂有餘然乎郁離子曰天道幽¶
㣲非可億也然以吾觀之天裂陽不足是也地動隂有餘未¶
必然也夫天渾渾然氣也地包於其中氣行不息地以之莫¶
<pb:KR4e0006_SBCK_004-25b>¶
今而動焉豈地之自動乎觀乎地之動也盖象夫震掉顫&KR0357;¶
而不爲跳躍&KR0108;舞之状也夫既不爲跳躍&KR0108;舞則豈地之自¶
動乎其必有以使之然矣然則地之動也非其自動也由其¶
所麗者有所不恒而使之然也猶舟之在水其動也由乎水¶
非舟之自動也吾固曰天裂陽不足是也地動亦陽不足而¶
非隂有餘也¶
　　　羮藿¶
鄭子叔逃㓂于野野人羮藿以食之&KR0372;歸而思焉采而茹之¶
弗甘矣郁離子曰是豈藿之味異乎人情而巳故有富而棄¶
其妻貴而遺其族者由遇而殊之也昔楚昭王出奔而亡其¶
<pb:KR4e0006_SBCK_004-26a>¶
屨使人求之以百金曰吾不忘其相從於患難之中也故論¶
功而未及者皆不怨非術也誠之感也¶
郁離子曰人有智而能愚者天下鮮㢤夫天下鮮不自智之¶
人也而不知我䏻人亦䏻也人用智而偶&KR0023;遂以為我獨於¶
是乎無所不用及其乆也雖實以誠行之人亦以為用智也¶
能無窮乎故智而能愚則天下之智莫加焉&KR0017;神之所以神¶
於人者以其不常也惟不常故不形不形故不可測人有作¶
為不可測者自以為不可測而不知其為人所測故智不自¶
智而後人莫與争智辭其名受其實天下之大智㦲¶
安期生得道于之罘之山持赤刀以役虎左右指使進退如¶
<pb:KR4e0006_SBCK_004-26b>¶
役小兒東海黄公見而慕之謂其神靈之在刀焉&KR0060;而佩之¶
行遇虎於路出刀以格之弗勝為虎所食郁離子曰今之&KR0002;¶
是者衆矣蔡人漁于淮得符文之玉自以為天授之命乃徃¶
入大澤集衆以圖大事事不成而赤其族亦此&KR0011;也¶
或問於郁離子曰幣之不行而欲通之有道乎郁離子曰在¶
治本何謂治本曰幣非有用之物也而䏻使之流行者法也¶
行法有道本之以德政輔之以威刑使天下信畏然後無用¶
之物可使之有用今盗起而不討民不知畏信法不行矣有¶
用之物且無用矣而况於幣乎如之何其通之也¶
郁離子曰天下之重禁惟不在衣食之數者可也故鑄錢造¶
<pb:KR4e0006_SBCK_004-27a>¶
幣雖民用之所切而飢不可食寒不可衣必藉主權以行世¶
故其禁雖至死而人弗怨知其罪之在巳也&KR0002;鹽則海水也¶
海水天物也煑之則可食不必假主&KR0096;以行世而私之以為¶
巳是與民争食也故禁愈切而犯者愈盛曲不在民矣或曰¶
&KR0002;是則數&KR0328;不入洿池斧斤以時入山林先王之禁亦過與¶
曰先王之禁非奄其利而私之也将育而蕃之以足民用也¶
其情異矣矧百畆之田無家不受而不飢不寒乎¶
或問於郁離子曰在律婦有七出聖人之言也曰是後世薄¶
夫之所云非聖人意也夫婦人從夫者也&KR0075;也妬也不孝也¶
多言也盗也五者天下之&KR0086;德也婦而有焉出之冝也&KR0086;疾¶
<pb:KR4e0006_SBCK_004-27b>¶
之與無子豈人之所&KR0082;哉非所&KR0082;而得之其不&KR0273;也大矣而¶
出之忍矣㢤夫婦人倫之一也婦以夫為天不矜其不&KR0273;而¶
遂棄之豈天理㢤而以是為典訓是敎不仁以賊人道也仲¶
尼&KR0255;而邪辭作懼人之不信而駕聖人以逞其説嗚呼聖人¶
之不&KR0273;而受誣也乆矣㢤¶
　　　九難¶
郁離子&KR0115;跡山林友木石而侣猿猱茅徑不開草屋蕭然随¶
陽公子過焉坐定公子作而言曰僕不佞竊聞先生乆矣今¶
幸得覿玉色趨下風僕聞有道之士不遺蒭蕘之言願有陳¶
焉先生肯聽之乎郁離子曰唯唯願奉教¶
<pb:KR4e0006_SBCK_004-28a>¶
公子曰夏屋耽耽繚以周垣廣庭砥平翼以飛樓突室留春¶
清館含秋髙櫩楬䡾以翬騫曽甍　㳫以雲浮虹芳檀以承¶
衡獸蒼珉以&KR0018;楹浮柱錯落以星羅碧瓦流離而水波天華¶
卉暐而冬敷秀木脩森以夏凉流景入而成霞濳&KR0284;動以生¶
風晃&KR0006;如閶闔之開忽&KR0006;若筦弦之音於是乎曼目蛾眉窈¶
窕成行曵結煙之翠綃鳴鏘泉之玉璫衆樂張華筵啓肆金¶
尊澄芳醴炮羔擊牛烹&KR3243;燖鹿臇玉珧臛比目膾躍湍之魴¶
炙拂雲之鵲羮月窟之兎肺胹霧谷之豹胎和以麟髄之酥¶
芼以赬桂之荑果則碧華之蓮紫英之梨霜柑盎密丹荔凝¶
脂曼倩之桃&KR0002;壷安期之&KR0037;如&KR0050;羶肥既飫清膬乃薦踐笙¶
<pb:KR4e0006_SBCK_004-28b>¶
簫行組練迅翔鵾矯輕燕熺金釭與綺燭激粧&KR0233;以過電良¶
宵欲終娛樂未足鷄膠憀以呌晨留嘉賔以終曲吾願與先¶
生同之郁離子曰夏書曰酣酒&KR0285;音峻宇雕墻有一于此未¶
或不亡僕不願也¶
公子曰百頃之園樹以羙木繁華環以曲沼清池黒石白沙¶
&KR0627;&KR0627;&KR0256;&KR0256;岧岧亭亭密密堂堂畜隂&KR0165;陽木則女貞石楠合¶
歡㯶櫚桐栢楓櫨椒桂杉榆葉如車輪實&KR0002;埀珠春禽嚶鳴¶
而相求夏蟲鼓腋以呼秋朝陽發旭以攄虹夕嵐凝暉而欲¶
流草則䑕姑玫瑰芎蘭&KR0649;衡茭蒋蒲菰蘋萍浮生丹苕抱木¶
以垂翹薜荔縁崖以舒榮蔚披離以棽纓激迅飈以&KR0045;馨鳥¶
<pb:KR4e0006_SBCK_004-29a>¶
則白鵫黄鶯翠鷸錦鷄敷羽翰摛文章韡韡煌煌&KR0002;&KR0686;霞之¶
間矞雲魚則赤鯉白鰷鱖鯽鯈鯊斑鱗&KR0181;鰭吹瀾生華於是¶
乎翠盖飄搖文鷁委蛇嘉朋逺至冠佩追随憇芳亭酌瓊巵¶
携佳人泛漣漪擾鳬鷖發棹謳釣游鯖弋潜&KR0027;奏&KR0233;歌賦新¶
詩邀姮娥于洞房累日夕而忘歸吾願與先生共之郁離子¶
曰仲尼曰樂佚逰樂燕樂損矣僕不願也¶
公子曰五都之市列肆千區三川之衢大車千两二江之津¶
舳艫千艘家僮萬人分方逐利西極岷隴河源康居大宛出¶
馬渥洼流玉崑崙東窮日本扶桑玄莬樂浪海岱青徐三韓¶
扶餘南盡百粤七閩&KR0041;詔猺氓穿&KR0336;交趾鮫室蜃市北陟無¶
<pb:KR4e0006_SBCK_004-29b>¶
閭代恒隂山北庭卑耳&KR0012;竹萬里沙漠掇天琛拾坤珍山藏¶
谷韞之英蜚潜動植之精莫不悉致而畢陳爰有吉量驒騱¶
蒼兕文犀足躡電而追風角納象以成形火齊玫瑰瓊瑶璆¶
琳琪樹琅玕王母所㘽備五色含八音璀璨瓏&KR0731;睒閃虎睛¶
獓&KR2525;旄牛師&KR0124;之毛鬖髿披蓑以纛以纓&KR0226;瑚海栢&KR0002;木非¶
木若玉非玉蕭森櫒索葩椏籜落其采有赩沉檀羅縠腦麝¶
之香郁烈芬芳苾茀　馧螺甲龍涎腥極返馨鐘乳丹沙金¶
芽石英錬而服之變爲神仙水晶玻瓈辟暑清塵琉璃木難¶
的皪暉光豆冦胡椒蓽撥丁香殺&KR0086;誅臊易牙所珍&KR0372;蕉木¶
綿香&KR0081;兠羅柔暖輕凉寒暑攸宜翡翠鷫鷞綵羽繍翰玳瑁¶
<pb:KR4e0006_SBCK_004-30a>¶
<pb:KR4e0006_SBCK_004-31a>¶
乙兼取並積鏃骨皮箙磨鱗刮甲齒牙鋒鍔以凾以㦸甕鮓¶
桑鱐其利什百其重寳則有徑寸之珠方尺之璧騰光&KR0269;景¶
閃日爍月匣不&KR0014;閟土不䏻蝕可以易旤回祥傾城奪國吾¶
願與先生致之郁離子曰傳曰&KR0090;有齒以焚其身賄也僕不¶
願也¶
公子曰九成之堂十畆之庭俯闤闠以當中岌重門之崢嶸¶
甃以礱石植以栝栢牗以魚鱗洞朗八&KR0905;左右蜂房奕奕翼¶
翼冬暄夏清輿馬達于陛除鳴騶導以升階髙坐華䄄尊嚴¶
若神卒列&KR0411;貅吏排鴈行肅肅蹌蹌秩秩如也聽欬傳聲神¶
撝&KR0017;訶發號施令理訴決訟出言而侍者辟易指頋而瞻者¶
<pb:KR4e0006_SBCK_004-31b>¶
跼蹐千人離立跂望顔色其喜也温若春日之熈其怒也凛¶
若秋霜之飛雷霆起于頰舌而死生判于筆下吾願與先生¶
謀之郁離子曰孔子曰富與貴是人之所&KR0082;也不以其道得¶
之不䖏也僕不願也¶
公子曰欵叚之馬黒貂之裘囊無百錢槖無驘金慷&KR0099;辭家¶
踴躍逺㳺曵&KR0322;而入公門掉舌以動王侯一語之合不覺前¶
席更僕秉燭熏心酣骨執鞭爲之駭汗虎士爲之吐舌於是¶
出辭成法建畫為律條九章以富國發六竒以制敵陽謀隂¶
間神授&KR0017;伏指揮而白虹貫日顧盻而長庚入月盖樗里不¶
能測其機孟賁不&KR0014;當其決也是以一言貴於千金一諾重¶
<pb:KR4e0006_SBCK_004-32a>¶
於千鈞吹則猛虎竪毛嘘則寒谷生春謦欬折五兵談咲却¶
三軍氣使燕趙之豪威讋齊楚之君吾願與先生論之郁離¶
子曰孔子曰&KR0064;虎馮河死而無悔者吾不與也僕不願也¶
公子曰戎卒十萬虎賁三千犀革之車駕以駃騠服以騊駼¶
造父御戎烏獲為右士如熊羆馬如騰龍豁闞炰烋殷谷訇¶
丘掛以重鎧&KR0013;以鮫凾炫燿冬氷燁煜晨星純鉤太阿縵理¶
&KR0027;鱗雄㦸&KR0045;虹厹矛掣蛇舒光發輝上纒斗杓乃有角端之¶
&KR0211;魚牙之矢控弦而滿月在手覆彇而蹲甲吞羽黄間谿子¶
時力距&KR0112;九牛引挽發若雷吼於是乎白羽如荼赤羽如葒¶
大斾鏠旗植以玄戈建九斿之霓旂蔚雲旋而猋廻山陵為¶
<pb:KR4e0006_SBCK_004-32b>¶
之低昻太陽爲之寢光乃布天衡乃列地衝風雲鳥蛇龍虎¶
翕張屹&KR0006;如山儼&KR0006;若城渾渾沌沌莫窺其形吾願與先生¶
&KR0005;之郁離子曰孔子曰爼豆之事則甞聞之軍旅之事未之¶
學也僕不願也¶
公子曰五方之域有真人焉廣大神通浩浩無涯其力可以¶
斡造化回天地其功可以拯墊溺㧞罪苦起死扶生剖頑燭¶
㝠窈窈愔愔蕩掃六&KR0075;寂寂黙黙滌除百惑如翦草莱不遺¶
一荄如龍用壮莫我䏻當不震不揺障翳自消不悚不難百怪¶
自散如鏡去塵其光粲新如蓮出水凈無泥滓以能不㓕不¶
生長存至精不形不體無徃不在放之無外&KR0053;之無内幽靜¶
<pb:KR4e0006_SBCK_004-33a>¶
恬漠永享至樂吾願與先生求之郁離子曰孔子曰攻乎異¶
端斯害也巳僕不願也¶
公子曰太極渾渾分為乾坤乾坤翕闢結爲日月日月代明¶
播爲五精二五媾真形而為人玄黄兩間獨為物靈得天全¶
也是故軒轅黄帝訪于廣成子而受訣焉其訣曰穆清漻&KR0006;¶
沕杳&KR0256;洞晃朗&KR0006;觀吾庭掃氛埃&KR0006;驅蟲蛇部署衆神&KR0006;集¶
予家時風&KR0040;&KR0006;若晦&KR0256;䟽不壅&KR0006;待其生調其行&KR0006;和厥止¶
保其受&KR0006;為孝子&KR0053;六區&KR0006;歸一握仁靈芽&KR0006;苴乃核乗應¶
龍&KR0006;入寥郭吾願與先生追之郁離子曰語曰死生有命僕¶
不願也¶
<pb:KR4e0006_SBCK_004-33b>¶
公子曰願聞先生之志郁離子愀然曰公子三王既沒孔子¶
道塞九流楊墨百家並出&KR0075;辭横説從横反覆&KR0228;害隂毒恫¶
疑恐惑變幻白黒如猋之發可使晦日如水之激可使漂石¶
縈紆廻遹以蟊以賊此其章章者也其矯者則謂天地爲蘧¶
廬黔首為蟲蛆文章禮樂皆不足為以耀以夸使人染之如¶
膏吞之如鉤虚浮譎詭誑生罔死舎形索影慢棄倫理此皆¶
迷生之曲蹊蠧世之巨蝎也方今成弧絶弦枉矢交流旬始¶
&KR0884;搶䧏魄流精為貙為豺為蛟為蛇犬失其主化爲封狼&KR0108;¶
爪張牙飲血茹&KR0079;&KR0075;&KR0075;灂灂沉膏膩窮淵積骸連太陵無人¶
以救之天道㡬乎熄矣而欲以富貴爲樂娭遊為&KR0244;不亦悲¶
<pb:KR4e0006_SBCK_004-34a>¶
乎僕願與公子講尭禹之道論湯武之事憲伊吕師周召稽¶
考先王之典商度救時之政明法度肄禮樂以待王者之興¶
若夫旁途捷岐狙詐詭随鳴貪鼓愚儌倖一時者皆不&KR0133;也¶
於是公子赧然頥頰發赤目眊舌彊再拜受教曰鄙人不學¶
乃今日始聞先生之言如垢得滌願為弟子幸甚至哉服膺¶
無斁¶
太師誠意伯劉文成公文集卷之四終¶
<pb:KR4e0006_SBCK_004-34b>¶
