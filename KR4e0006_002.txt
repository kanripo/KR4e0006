# -*- mode: mandoku-view; -*-
#+TITLE: 太師誠意伯劉文成公集
#+DATE: 2015-09-11 16:32:50.996366
#+PROPERTY: ID KR4e0006
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0514-002誠意伯劉文成公文集-卷第二.
<pb:KR4e0006_SBCK_002-1a>¶
太師誠意伯劉文成公集卷之二¶
　　　　　　　　　　　　　　　後學䴡水何鏜編校¶
　郁離子¶
　　　千里馬¶
郁離子之馬孳得駃騠焉人曰是千里馬也必致諸内廐郁¶
離子悦從之至京師天子使太僕閱方貢曰馬則良矣然非¶
冀産也寘之扵外牧南宮子朝謂郁離子曰熹華之山寔維¶
帝之明都爰有紺羽之䧿菢而弗朋惟天下之鳥惟鳳爲&KR0014;¶
屣其形扵是道鳳之道志鳳之志思以鳳之鳴鳴天下爽鳩¶
見而謂之曰子亦知夫木主之與圡偶乎上古聖人以木主¶
<pb:KR4e0006_SBCK_002-1b>¶
事神後世乃易以土偶非先王之念慮不周扵今之人也苟¶
求諸心誠不以貌肖而今反之矣今子又以古反之弗鳴則¶
巳嗚必有戾卒鳴之咬然而成音拂梧桐之枝入扵青雲激¶
空穴而𣪞巖&KR3156;松杉栢楓莫不振柯而和之横體竪目之聽¶
之者亦莫不蠢蠢焉熈熈焉鷔聞而大愓畏其挻巳也使鷚¶
䜛之于王母之使曰是䧿而竒其音不祥使䲰日逐之進幽¶
昌焉䧿委羽于海濵鶝鶔遇而射之中脰幾死今天下之不¶
内吾子之不爲幽昌而爲䧿也我知之矣¶
郁離子憂湏麋進曰道之不行命也夫子何憂乎郁離子曰非爲是¶
也吾憂夫航滄溟者之無舵工也夫滄溟波濤之所積也風雨之所岀¶
<pb:KR4e0006_SBCK_002-2a>¶
也鯨鯢蛟蜃扵是乎集夫其&KR0018;鋒鋋而含鋩鍔者孰不有所¶
俟今弗慮也且夕有動子将安所適乎湏麋曰昔者太𡨕主¶
不周河&KR0165;于其岫且&KR1575;老童過而惴之謂太𡨕曰山且&KR1575;太¶
𡨕怒以為妖言老童退又以語其臣其臣亦怒曰山豈有&KR1575;¶
乎有天地則有吾山天地&KR1575;山乃&KR1575;耳欲兵之老童愕而走¶
無幾康回過焉弗肅又弗防也康回怒以頭觸其山山之骨¶
皆水裂圡隤于淵沮焉太𡨕逃客死于崑崙之墟其臣皆亡¶
厥家今吾子之憂老童也其若之何戚之次且謂郁離子曰¶
子何為其垂垂也與子非有願欲扵今之人也何為其然也¶
郁離子仰天歎曰小子焉知予㢤戚之次且曰昔周之婭冶¶
<pb:KR4e0006_SBCK_002-2b>¶
子早䘮其父政屬于家僮沸用賄扵是家日迫将改父之舊¶
其父之老不可僮群詢而出之其母禁之僮曰老人不知死¶
而弗自靖也夫以其父之老與其母之言且不聽也而况扵¶
䟽逺之人乎憂之何&KR0024;秪自痗也郁離子曰吾聞天之将雨¶
也穴蟻知之野之将霜也草蟲知之知之扵将萌而避之扵未至¶
故或徙焉或蟄焉不虚其知也今天下無可徙之地可蟄之¶
圡矣是為人而不如&KR0393;也詩不云乎匪鶉匪鳶翰飛戾天匪¶
鱣匪鮪潜逃于淵言其無所徃也吾何為而不憂㢤戚之次¶
且曰昔者孔子以天縱之聖而不得行其道㒹沛窮厄無所¶
不至然亦無徃而不自得不為無益之憂以毀其性也是故¶
<pb:KR4e0006_SBCK_002-3a>¶
君子之生扵世也為其所可為不為其所不可為而巳若夫¶
吉㐫禍福天實司之吾何為而自孽㢤¶
郁離子謂執政曰今之用人也徒以具數與抑亦以為良而¶
𠋣以圖治與執政者曰亦取其良而用之耳郁離子曰若是¶
則相國之政與相國之言不相似矣執政者曰何謂也郁離¶
子曰僕聞農夫之為田也不以羊&KR0018;&KR2771;賈子之治車也不以¶
豕驂服知其不可以集事恐為其所敗也是故三代之取士¶
也必學而後入官必試之事而&KR0014;然後用之不問其系族惟¶
其賢不鄙其側陋今風紀之司耳目所&KR0009;非常之選也儀服¶
云乎㢤言語云乎㢤乃不公天下之賢而悉取諸世胄昵近¶
<pb:KR4e0006_SBCK_002-3b>¶
之都那豎為之是愛國家不如農夫之田賈子之車也執政¶
者許其言而心忤之¶
工之僑得良桐焉斵而為琴弦而鼓之金聲而玉應自以為¶
天下之美也獻之太常使國工視之曰弗古還之工之僑以¶
歸謀諸&KR0238;工作㫁紋焉又謀諸篆工作古窽焉匣而理諸土¶
朞年出之抱以適市貴人過而見之易之以百金獻諸朝樂¶
官傳視皆曰希世之珍也工之僑聞之歎曰悲㢤世也豈獨¶
一琴㢤莫不然矣而不早圖之其與亡矣遂去入于宕𡨕之¶
山不知其所終¶
王孫濡謂郁離子曰子知荆巫之&KR0017;乎荆人尚&KR0017;而崇祠巫¶
<pb:KR4e0006_SBCK_002-4a>¶
與&KR0017;爭神則隱而卧其偶&KR0017;弗知其誰為之也乃&KR1416;于其郷¶
郷之老徃祠見其偶之卧醮而起焉&KR0017;見以為是卧我者也¶
歐之踣而死今天下之卧弗可起矣而不避焉無益秪取&KR0057;¶
耳¶
郁離子曰一指之寒弗燠則及扵其手足一手足之寒弗燠¶
則周扵其四體氣&KR0890;之相貫也忽扵㣲而至大故疾病之中¶
人也始扵一腠理之不知或知而忽之也遂至于不可救以¶
死不亦悲夫天下之大亡一邑不足以為損是人之常言也¶
一邑之病不救以及一州由一州以及一郡及其甚也然後¶
傾天下之力以救之無及扵病而天下之筋骨䟽矣是故天¶
<pb:KR4e0006_SBCK_002-4b>¶
下一身也一身之肌肉腠理血&KR0890;之所至舉不可遺也必不¶
得巳而去則𤓰甲而巳矣窮荒絶徼聖人以𤓰甲視之雖無¶
所不愛而&KR0162;之可也非若手足指之不可遺而視其受病以¶
及于身也故治天下者惟&KR0014;知其孰為身孰為𤓰甲孰為手¶
足指而不逆施之則庶幾乎弗悖矣¶
楚太子以梧桐之實養梟而兾其鳳鳴焉春申君曰是梟也¶
生而殊性不可易也食何與焉朱英聞之謂春申君曰君知¶
梟之不可以食易其性而為鳯矣而君之門下無非狗偷䑕¶
&KR0060;亡賴之人也而君寵榮之食之以玉食薦之以珠履将望¶
之以國士之報以臣&KR0026;之亦何異乎以梧桐之實養梟而兾¶
<pb:KR4e0006_SBCK_002-5a>¶
其鳯鳴也春申君不寤卒爲李園所殺而門下之士無一人¶
&KR0014;報者¶
周厲王使芮伯帥師伐戎得良馬焉将以獻于王芮季曰不¶
如&KR0162;之王欲無厭而多信人之言今以師歸而獻馬焉王之¶
左右必以子獲爲不止一馬而皆求扵子子無以應之則将¶
嘵于王王必信之是賈禍也弗聽卒獻之榮夷公果使有求¶
焉弗得遂譛諸王曰伯也隠王怒逐芮伯君子謂芮伯亦有¶
罪焉爾知王之瀆貨而啓之芮伯之罪也¶
燕王好烏庭有木皆巢烏人無敢觸之者爲其&KR0014;知吉凶而¶
司禍福也故凡國有事惟烏鳴之聽烏得寵而矜客至則群呀¶
<pb:KR4e0006_SBCK_002-5b>¶
之百鳥皆不敢集也扵是大夫國人咸事烏烏攫腐以食腥¶
于庭王厭之左右曰先王之所好也一夕有鴟止焉烏群聣¶
而附之如其𩔖鴟入謼于宫王使射之鴟死烏乃呀而啄之¶
人皆醜之¶
穆天子得八駿以造王母歸而伐徐偃王㓕之乃立天閑内¶
外之廐八駿居天閑食粟日石其次乗居内廐食粟日八斗¶
又次居外廐食粟日六斗其不企是選者爲散馬散馬日食¶
粟五斗又下者爲民馬弗齒于官牧以造父爲司馬故天下¶
之馬無遺良而上下其食者莫不&KR0372;心焉穆王崩造父卒八¶
駿死馬之良駑莫&KR0014;差然後以産區焉故兾之北土純色者¶
<pb:KR4e0006_SBCK_002-6a>¶
為上乗居天閑以駕王之乗輿其厖為中乗居内廏以備乗¶
輿之𨶕戎事用之兾及濟河以北居外廏諸侯及王之公卿¶
大夫及使于四方者用之江淮以南為散馬以遞傳服百役¶
大事弗任也其士食亦視馬高下如造父之舊及夷王之季¶
年盗起内廏之馬當服戎事則皆飽而驕聞鉦鼓而辟易望¶
斾而走乃參以外廏二廏之士不相&KR0014;内廏曰我乗輿之&KR0406;¶
服也外廄曰爾食多而用寡其奚以先我爭而聞于王王及¶
大臣皆右内廏既而與盗遇外廏先盗北内廏又先上以為¶
功扵是外廏之士馬俱&KR0520;盗乗而攻之内廏先奔外廏視而¶
弗捄亦奔馬之高足&KR0750;首者盡没王大懼乃命出天閑之馬¶
<pb:KR4e0006_SBCK_002-6b>¶
天閑之馬實素習吉行乃言于王而召散馬散馬之士曰戎¶
事尚力食充則力彊今食之倍者且不克荷吾儕力少而恒¶
勞懼弗肩也王内省而慙慰而遣之且命與天閑同其食而¶
廪粟不&KR0071;虚名而巳扵是四馬之足交于野朢粟而取農不¶
得植其老羸皆殍而其壮皆逸入于盜馬如之王無馬不&KR0014;¶
師天下蕭然¶
蜀賈三人皆賣藥于市其一人專取良計入以為出不虚價¶
亦不過取嬴一人良不良皆取焉其價之賤貴惟買者之欲¶
而隨以其良不良應之一人不取良惟其多賣則賤其價請¶
益則益之不較扵是爭趨之其門之限月一易&KR0010;餘而大富¶
<pb:KR4e0006_SBCK_002-7a>¶
其兼取者趨稍緩再朞亦富其專取良者肆日中如宵旦食¶
而昬不足郁離子見而歎曰今之為士者亦若是夫昔楚鄙¶
三縣之尹三其一廉而不獲于上官其去也無以僦舟人皆¶
咲以為癡其一擇可而取之人不&KR0057;其取而稱其&KR0014;賢其一¶
無所不取以交于上官子吏卒而賔富民則不待三年舉而¶
任諸綱紀之司雖百姓亦稱其善不亦恠㢤¶
北郭氏之老卒僮僕爭政室壞不修且壓乃召公謀之請粟¶
曰未間女姑自食役人告飢涖事者弗白而求賄弗與卒不¶
白扵是衆工皆憊恚執斧鑿而坐㑹天大雨霖歩廊之柱折¶
兩廡既圯次及于其堂乃用其人之言出粟具饔餼以集工¶
<pb:KR4e0006_SBCK_002-7b>¶
曰惟所欲而與弗靳工人至視其室不可支則皆辭其一曰¶
向也吾飢請粟而弗得今吾飽矣其二曰子之饔餲矣弗可¶
食矣其三曰子之室腐矣吾無所用其力矣則相率而逝室¶
遂不葺以圯郁離子曰北郭氏之先以信義得人力致富甲¶
天下至其後世一室不保何其忽也家政不脩&KR0096;歸下隷賄¶
賂公行以失人心非不幸矣¶
閼逢敦牂之&KR0010;戎事大舉有薦瓠里子宓扵外閫者曰瓠里¶
先生實知兵可将也聘至瓠里子過郁離子辤且請言焉郁離¶
子仰天歎曰嗟乎悲㢤是舉也忠矣而獨不為先生計㢤瓠¶
里子曰何謂也郁離子曰昔者秦始皇帝東巡使徐市入海¶
<pb:KR4e0006_SBCK_002-8a>¶
求三神蓬萊之山請舶弗予予之葦筏辭曰弗任秦皇帝使¶
謁者譲之曰人言先生之有道也寡人聽之而必求舶也則¶
不惟人皆可徃也寡人亦&KR0014;徃矣而焉事先生爲㢤徐市無¶
以應退而&KR0059;具舟載其童男女三千人宅海島而國焉秦皇¶
帝留連海濱待徐市不至不得三神山而歸殂于沙丘今之¶
用事者皆&KR0079;食吾恐先生之請舶而得葦茷也旣而果不用¶
瓠里子¶
郁離子曰治天下者其猶醫乎醫切&KR0890;以知證審證以爲方¶
證有隂陽虚實&KR0890;有浮沉細大而方有汗下&KR0024;瀉針灼湯齊¶
之法參苓薑桂麻黄芒硝之藥隨其人之病而施焉當則生¶
<pb:KR4e0006_SBCK_002-8b>¶
不當則死矣是故知證知&KR0890;而不善為方非醫也雖有扁鵲¶
之識徒嘵嘵而無用不知證不知&KR0890;道聽塗説以為方而語¶
人曰我&KR0014;醫是賊天下者也故治亂政也紀綱&KR0890;也道徳政¶
刑方與法也人才藥也夏之政尚忠殷承其敝而救之以質¶
殷之政尙質周承其敝而救之以文秦用酷刑苛法以箝天¶
下天下苦之而漢承之以寛大守之以寜壹其方與證對其¶
用藥也無舛天下之病有不瘳者鮮矣¶
郁離子以言忤于時為用事者所惡欲殺之大臣有薦其賢¶
者惡之者畏其用颺言毀諸庭庭立者多和之或問和之者¶
曰若識其人乎曰弗識而皆聞之矣或以告郁離子郁離子¶
<pb:KR4e0006_SBCK_002-9a>¶
𥬇曰女几之山乾鵲所巢有虎出于樸蔌鵲集而噪之鴝鵒¶
聞之亦集而噪鵯鶋見而問之曰虎行地者也其如子何㢤¶
而噪之也鵲曰是嘯而生風吾畏其顛吾巢故噪而去之問¶
扵鴝鵒鴝鵒無以對鵯鶋𥬇曰鵲之巢木末也畏風故忌虎¶
爾穴居者也何以噪為¶
郁離子曰民猶沙也有天下者惟&KR0014;摶而聚之耳堯舜之民¶
猶以&KR0238;摶沙無時而解故堯崩百姓如䘮考妣三載四海遏¶
宻八音非威驅而令肅之也三代之民猶以膠摶沙雖有時¶
而融不釋然離也故以子孫傳數百年必有無道之君而後¶
衰又&KR0071;而得賢焉則復興必有大無道如桀與紂而人有賢¶
<pb:KR4e0006_SBCK_002-9b>¶
聖諸矦如啇湯周武王者間之而後亡其無道未如桀紂者¶
不亡無道如桀紂而無賢聖諸侯適丁其時而間之者亦不¶
亡覇世之民猶以水摶沙其合也若不可開猶水之氷然一¶
旦消釋則渙然離矣其下者以力聚之猶以手摶沙拳則合¶
放則散不求其聚之之道而以責于民曰是頑而好叛嗚呼¶
何其不思之甚也¶
平原君患盗誅之不&KR0014;禁或曰更賞之足則戢矣虞卿曰不¶
可先王立賞罰以&KR0134;懲善惡衰世之政也雖㣲猶足以激其¶
趨故賞禁&KR0427;罰禁濫縣衡以稱之猶懼其不平也而况敢逆¶
施之乎夫民之輕禁以逞欲如水之决必有所自求而塞之¶
<pb:KR4e0006_SBCK_002-10a>¶
斯可矣今此之不塞而力遏其流至于不&KR0014;制乃不省其闕¶
而欲矯以逆先王之法度是猶欲止水而去其防也其庸有¶
瘳乎夫民有欲而無厭者也節以制之猶或踰焉盜而獲賞¶
利莫大矣利之所在民必趨焉趨而禁之是貳政也趨而不¶
禁人盡盗矣是鼓亂也不&KR0391;孰甚焉平原君豁然而寤起再¶
拜受敎盡散其&KR0059;財以濟貧之申明舊章而重購以賞獲盗¶
者扵是趙盗皆走之燕道不拾遺虞卿之敎也¶
州之庸問扵郁離子曰雲山出也而山以之靈煙火出也而¶
火以之畜不亦異哉郁離子曰善哉問夫人之用智者亦猶¶
是也夫智人出也善用之猶山之出雲也不善用之猶火之¶
<pb:KR4e0006_SBCK_002-10b>¶
出煙也韓非囚秦鼂錯死漢煙出火也¶
　　　魯般¶
郁離子之市見壞宅而哭之慟或曰是猶可葺與郁離子曰¶
有魯般王爾則可也而今亡矣夫誰與謀之吾聞宅壞而棟¶
不撓者可葺今其棟與梁皆朽且折矣舉之則覆不可觸巳¶
不如姑仍之則甍桷之未解者猶有所附以待&KR0014;者苟振而¶
摧之将歸咎于葺者弗可當也况葺宅必新其材間其蠧腐¶
其外完而中潰者悉屏之不束椽以為楹不斵柱以為椽其¶
取材也惟其良不問其所産楓柟松栝杉櫧柞檀無所不收¶
大者為棟為梁小者為杙為栭曲者為枅直者為楹長者為¶
<pb:KR4e0006_SBCK_002-11a>¶
榱短者為梲非空中而液身者無所不用今醫閭之大木竭¶
矣䂓矩無恒工失其度斧鋸刀鑿不知所裁桂樟柟櫨剪為¶
槱薪雖有魯般王爾不&KR0014;輙施其巧而况扵無之乎吾何為¶
而不悲也¶
青丘之山九尾之狐居焉将作妖求髑髏而戴之以拜北斗¶
而儌福于上帝遂徃造共工之臺以臨九丘九丘十藪之狐¶
畢集登羽山而人舞焉有老狽見而謂之曰若之所戴者死¶
人之髑髏也人死肉腐而為泥枯骨存焉是為髑髏髑髏之¶
無知與瓦礫無異而其腥&KR0126;瓦礫之所不有不可戴也吾聞¶
&KR0017;神好馨香而悦明徳腥臊&KR0126;惡不可聞也而况敢以瀆上¶
<pb:KR4e0006_SBCK_002-11b>¶
帝帝怒不可犯也弗悔若必受烈禍行未至閼伯之墟獵人¶
邀而伐之攅弩以射其戴髑髏者九尾之狐死聚羣狐而焚¶
之沮三百仞三年而臰乃熄¶
漢愍帝之季年東都大旱野草皆焦昆明之池竭洛巫謂其¶
父老曰南山之湫有靈物可起也父老曰是蛟也弗可用也¶
雖得雨必有後憂衆曰今旱極矣人如坐爐炭朝不謀夕其¶
睱計後憂乎乃召洛巫與如湫禱而起之酒未畢三奠蛟蜿¶
蜓出有風隨之颼颼然山谷皆殷有頃雷雨大至木盡㧞弥¶
三日不止伊洛&KR1481;澗皆溢東都大困始悔不用其父老之言¶
郁離子曰螢之為明㣲㣲也昬夜得之可以炤物取而寘諸¶
<pb:KR4e0006_SBCK_002-12a>¶
燭下則&KR0627;然亡矣燭亦明矣哉而不䏻不晦扵月也太陽出¶
矣月之明又安在哉故狗制狐豹制狗虎制豹狻猊制虎魏¶
吳晋宋齊梁陳隋之君惟其不當漢祖之時也使其在漢祖之¶
時不敢與布越伍而况䏻南面哉是故湯武不作而後有桓¶
文桓文不作而後有秦秦之王適逢六國之皆庸君故有賢¶
人弗䏻用而秦之間得行嗚呼豈秦之䏻㢤¶
或問勝天下之道曰在徳何以勝徳曰大徳勝小徳小徳勝¶
無徳大徳勝大力小徳敵大力力生敵徳生力力生扵徳天¶
下無敵故力者勝一時者也徳愈乆而愈勝者也夫力非吾¶
力也人各力其力也惟大徳為䏻得羣力是故徳不可窮而¶
<pb:KR4e0006_SBCK_002-12b>¶
力可困人言五伯之假仁義也或曰是何足道哉郁離子曰¶
是非仁人之言也五伯之時天下之亂極矣稱諸侯之徳無¶
以加焉雖假而愈扵不&KR0014;故聖人有取也故曰誠勝假假勝¶
無天下之至誠吾不得見矣得見假之者亦可矣¶
郁離子曰甚矣仁義之莫彊扵天下也五伯假之而猶足以¶
維天下而獲天下之顯名而况扵出之以忠行之以信者㢤¶
今人談仁義以口間取其一二無拂扵其欲者時行焉将以¶
賈譽也及其弗獲則舉仁義以為迂而舍之至于死弗寤哀¶
哉¶
齊湣王既取燕㓕宋遂伐趙侵魏南惡楚西絶秦交示威諸¶
<pb:KR4e0006_SBCK_002-13a>¶
侯以求為帝平原君問于魯仲連曰齊其成乎魯仲連𥬇曰¶
成哉臣&KR0060;悲其為象虎也平原君曰何謂也魯仲連曰臣聞¶
楚人有患狐者多方以捕之弗獲或敎之曰虎山獸之雄也¶
天下之獸見之咸讋而亡其神伏而俟命乃使作象虎取虎¶
皮蒙之出于牗下狐入遇焉啼而踣他日豕暴于其田乃使¶
伏象虎而使其子以戈掎諸衢田者呼豕逸于莾遇象虎而¶
反奔衢獲焉楚人大喜以象虎為可以皆服天下之獸矣扵¶
是野有如馬&KR0013;象虎以趨之人或止之曰是駮也真虎且不¶
䏻當徃且敗弗聽馬雷呴而前攫而噬之顱磔而死今齊實¶
象虎而燕與宋狐與豕也弗戒諸侯其無駮乎明年望諸君¶
<pb:KR4e0006_SBCK_002-13b>¶
以諸侯之師入齊湣王為淖齒所殺¶
蟾蜍㳺于泱瀼之澤蚵蚾以其族見喜其𩔖巳也欲與俱入¶
月使鼁&KR1434;呼之問曰彼何食曰彼宅于月中身棲桂𣗳之隂¶
餐㤗和之淳精吸風露之華滋他無所食也蚵蚾曰若是則¶
予不&KR0014;從矣予處泱瀼之中一日而三飽予焉&KR0014;從彼單棲¶
于泬漻枵其胃腸而吸飲風露乎問其食不對鼁&KR1434;復命使¶
返而窺之則方據溷而食其蛆&KR1069;糞汁而飲之滿腹然後出¶
肭肭然鼁&KR1434;返曰彼之食溷蛆與糞汁也一日不可無也而¶
焉䏻從子蟾蜍蹙額而咍曰嗚呼予何罪乎而生與此物𩔖¶
也¶
<pb:KR4e0006_SBCK_002-14a>¶
郁離子曰&KR0600;之智其出扵庶獸者乎嗚呼豈獨獸哉人之無¶
知也亦不如之矣故&KR0600;之力非虎敵也而獨見焉則避及其¶
朋之來也則相與掎角之盡虎之力得一&KR0600;焉未暇顧其後¶
也而掎之者至矣虎雖猛其奚以當之長平之役以四十萬¶
之衆投戈甲而受死惟其智之不如&KR0600;而巳¶
　　　玄豹¶
石羊先生謂郁離子曰嗚呼世有欲盖而彰欲抑而&KR0045;欲揜¶
其明而播其聲者不亦異乎郁離子喟然歎曰子不見夫南¶
山之玄豹乎其始也䵳䵳耳人莫之知也霧雨七日不下食¶
以澤其毛而成其文文成矣而復欲忌何其&KR0214;也是故縣黎¶
<pb:KR4e0006_SBCK_002-14b>¶
之玉處頑石之中而潜于幽谷之底其壽可以與天地俱也¶
無故而舒其光使人矚而駭之扵是乎椎鑿來而扄鐍發矣¶
桂𣗳之輪囷詰樛與栲&KR0820;奚異而斧斤尋之不憚阻逺者何也¶
以其香之達也故曰欲人之不見莫若䀛其明欲人之不知¶
莫若瘖其聲是故鸚鵡縶于䏻言蜩蠠獲于善鳴樗以惡而¶
免割&KR1365;以苦而不烹何如翳子之燁燁而返子之㝠㝠乎石¶
羊先生悵然乆之曰惜乎予聞之晚也¶
南山之隈有大木羣蟻萃焉穿其中而積土其外扵是木朽¶
而蟻日蕃則分處其南北之柯蟻之垤瘯如也一日野火至¶
其處南者走而北處北者走而南不&KR0014;走者漸而遷于火所¶
<pb:KR4e0006_SBCK_002-15a>¶
未至巳而俱𤑔無遺者¶
東南之美有荆山之麝臍焉荆人有逐麝者麝急則抉其臍¶
投諸莾逐者趨焉麝因得以逸令尹子文聞之曰是獸也而¶
人有弗如之者以賄亡其身以及其家何其知之不如麝耶¶
子㳺為武城宰郭門之垤有&KR1295;遷其巢扵墓門之表墓門之¶
老以告曰&KR1295;知天将雨之鳥也而驟遷其巢邑其大水乎子¶
㳺曰諾命邑人悉具舟以俟居數日水果大至郭門之垤沒¶
而雨不止水且及于墓門之表&KR1295;之巢翹翹然徘徊長唳莫¶
知其所處也子㳺曰悲㢤是亦有知矣惜乎其未逺也¶
西郭子僑與公孫詭隨渉虚俱為㣲行昬夜踰其鄰人之垣¶
<pb:KR4e0006_SBCK_002-15b>¶
鄰人惡之坎其徃來之涂而置溷焉一夕又徃子僑先墮于¶
溷弗言而招詭隨詭隨從之墮欲呼子僑掩其口曰勿言俄¶
而渉虚至亦墮子僑乃言曰我欲其無相咥也君子謂西郭¶
子僑非人也巳則不慎自取汚辱而包藏禍心以䧟其友其¶
不仁甚矣¶
蒼筤之山溪水合流入于江有道士築于其上以事佛甚謹¶
一夕山水大出漂室廬塞溪而下人&KR0016;木乗屋號呼求救者¶
聲相連也道士具大舟躬蓑笠立水滸督善水者繩以俟人¶
至即投木索引之所存活甚衆平旦有獸身没波濤中而浮¶
其首左右盻若求救者道士曰是亦有生必速救之舟者應¶
<pb:KR4e0006_SBCK_002-16a>¶
言徃以木接上之乃虎也始則矇矇然坐而舐其毛比及岸¶
則瞠目眂道士躍而攫之仆地舟人奔救道士得不死而重¶
傷焉郁離子曰哀㢤是亦道士之過也知其非人而救之非¶
道士之過乎雖然孔子曰&KR0026;過斯知仁矣道士有焉¶
豢龍先生采藥于山有老父坐石上揖之不起豢龍先生拱¶
而立頃之老父仰而嘘俯而凝其神玉如也頷而𥬇曰子欲¶
采藥乎余亦采藥者也今子雖采藥而未知藥也知藥莫若¶
我豢龍先生跪曰願受敎老父曰坐吾語子中黄之山有藥¶
焉龍鱗而鳳葩玉質而金英宵納月彩晨晞日精宅厚坤以¶
為家澡沆&KR1197;之流榮其味不苦不酸其性不熱不寒淡如也¶
<pb:KR4e0006_SBCK_002-16b>¶
淳如也其名曰芝得而服之壽考以康百病不生皥皥熈熈¶
躋于泰寜而五百年一遇之太行之山有草焉丹荑而紫㽔¶
根如伏龍葉如翠翹葱葱萋萋蔚茂以齊其名曰參得而服¶
之老者耉少者壽病者巳尫者起而三百年一遇之南條之¶
山有草焉性温而和味芳以辛馥馥芬芬香氣襲人其名曰¶
术得而服之飬精益神救死扶生去疾除根瘴癘莫干&KR0230;興¶
以安而百年一遇之岣嶁之山有木焉碧幹而瓊枝綠葉菁¶
菁上拂穹青下臨層崖霜雪灑之而不凝赤日過之而不炎¶
其馨菲菲其味如飴&KR0017;魅畏之避不敢窺其名曰桂煑而服¶
之可以祛百邪消毒滛扶陽抑隂歛眞歸元岷山之隂有草¶
<pb:KR4e0006_SBCK_002-17a>¶
焉葉如翠眊根如團金味如人膽禀性酷烈不䏻容物名曰¶
黄良煑而服之推去百惡破㿂觧結無&KR0126;不滌煩痾毒熱一¶
掃無迹如司㓂之殛殘賊之二物也有病乃服無病者不服¶
也故有弗用用必中隂谷有草状如黄精背陽而生入口口¶
裂着肉肉潰名曰鉤吻雲夣之隰有草其状如葵葉露滴人¶
流為瘡痍刻骨絶筋名曰㫁腸之草之二草者但有殺人之¶
&KR0014;而無愈疾之功吾子其慎擇之㢤無求美弗得而為形似¶
者所誤豢龍先生愀然而悲頋求老人巳不知其所之矣¶
梓謂&KR0068;曰爾何為乎脩脩而不掦櫹櫹而無所容幽樛扵&KR0517;¶
莾之中翳朽籜而不見太陽不巳痗乎吾榦竦穹崖梢拂九¶
<pb:KR4e0006_SBCK_002-17b>¶
陽根入九隂日月過而留其暉風雨㑹而流其滋鵷雛翠鸞¶
朝夕和鳴暖靄晴嵐山蒸澤烘結為祥雲五色備象八音成¶
聲絢為文章抱日浮光蔚&KR0006;若濯錦出蜀江粲&KR0006;若春葩曜¶
都房是以匠石見而愛之期以為明堂之棟梁言既&KR0068;𠋣風¶
而嘯振條而吟曰美矣哉吾聞之冶容色者侮之招麗服飾¶
者盗之招多才䏻者忌之招今子之美冠群超倫名彰于時¶
泰運未開構厦無人吾憂子之不得為明堂之棟梁而剪為¶
黄腸與腐&KR0079;同歸于𡨕𡨕之鄉雖欲見太陽其可得乎吾長¶
不&KR0313;㝷大不踰指扶踈屈律不文不理天不𢌿之以材而賜¶
之以刺使人不敢樵禽不敢萃故雖無子之美而亦無子之¶
<pb:KR4e0006_SBCK_002-18a>¶
憂則吾之所得多矣吾又安所求哉¶
宋王欲使熊蟄父為司馬熊蟄父辭宋王謂杞離曰薄諸乎¶
吾將以為太宰杞離曰臣請試之旦日之熊蟄父氏不遇遇¶
其僕于逵為道王之意其僕曰小人不䏻知也然嘗聞之南¶
海之島人食蛇北㳺于中國腊蛇以為糧之齊齊人館之厚¶
客喜侑主人以文镻之修主人&KR0269;舌而走客弗喻為其薄也¶
戒皂臣求王虺以致之今王與大夫無亦猶是與杞離慚而¶
退¶
郁離子學道于藐乾羅子𡨕授化鐡為金之術遂徃入九折¶
之山得躍冶之鋼而錬之以左目取火于太陽右目取水扵¶
<pb:KR4e0006_SBCK_002-18b>¶
太隂驅役雷風收拾&KR0017;神以集于黄中渾渾肧肧如珠在胎¶
焜焜熒熒如日將升仙人皆仰之矣山&KR0017;窺而慄焉嘯其徒¶
謀之曰有怪女知之乎若不早圖而待其成悔無及矣乃使¶
&KR4057;與　撓之百端不䏻破乃羣號而訴諸帝曰天生物而賦¶
之形與性壽夭貴賤司命掌之弗可移也夫是謂之天常今彼¶
將以智奪之以竊天&KR0096;弗可假也帝怒命方伯宵鼓之以狵¶
鞟之鞴鐡躍弗可止遂不&KR0014;成金¶
石羊先生謂郁離子曰子不知予之憂乎郁離子曰何為其¶
不知也曰何以知之曰周人有好姣服者有不足扵其心則¶
忸怩而不置必易而後慊一日有所之&KR0209;𣵀而弗知也揚揚¶
<pb:KR4e0006_SBCK_002-19a>¶
而趨樂甚其友半途而指之𣵀則惋而嗟攝而搔之𣵀去而¶
跡在其心妯妯然五歩而六視不成行而復鄭子陽好其妻¶
其妻美而額靨蔽之以翟三年未之見一夕而禠其翟見焉¶
則快然不樂申旦而不𥧌其妻雖以翟蔽之終不好矣故隂¶
谷之木生于嵌巖之下終年不見日月之光而不怨者不知¶
天之有日月也梧丘之野人種稻以爲食&KR0010;儲舊而待新新¶
未嘗不敢竭其舊旦日之畝視其禾皆頴而且栗喜而歸曰¶
新可期矣則皆發其舊與其人飽之舊且盡而新未熟不勝¶
其觖望與其子及妻更徃而迭視蹊其畝而禾愈青是非禾¶
之返青也望之者切也荆人有走虎而捐其子者以爲虎巳¶
<pb:KR4e0006_SBCK_002-19b>¶
食之矣弗求矣人有見而告之曰爾子在盍速求之弗信采¶
薪者以歸子之他日遇而爭之其子弗識矣趙王之太子病¶
召醫緩醫緩至曰病革矣非萬金之藥弗可問之曰是必得¶
代之赭荆之玉岣嶁之沙禺同青蛉之空曽青崑崙之紫白¶
英合浦之珠蜀之犀三韓之寳龜毉無閭之珣玕琪合永鉛¶
而錬之一年而和二年而成三年而金粟生則取而埋諸土¶
中又三年而服之斯可以起矣淳于公聞而𥬇之曰誠㢤所¶
謂醫緩矣荘子之齊見餓人而哀之餓者從而求食荘子曰¶
吾巳不食七日矣餓者吁曰吾見過我者多矣莫我哀也哀¶
我者惟夫子向使夫子不不食其&KR0014;哀我乎豢龍先生謂石¶
<pb:KR4e0006_SBCK_002-20a>¶
羊子曰徃予泝于江十日而風恒從西來及還而沿又十日¶
而風恒從東來從者恚而泣予唏之曰天有風主為予汝乎¶
何為泣也¶
　　　靈丘丈人¶
靈丘之丈人善養&KR0597;&KR0010;收&KR0097;數百斛蠟稱之扵是其富比封¶
君焉丈人卒其子&KR0071;之未朞月&KR0597;有舉族去者弗恤也&KR0010;餘¶
去且半又&KR0010;餘盡去其家遂貧陶朱公之齊過而問焉曰是¶
何昔者之熇熇而今日之凉凉也其隣之&KR0369;對曰以蠭請問¶
其故對曰昔者丈人之養&KR1123;也園有廬廬有守刳木以為蠭¶
之宫不鏬不　其置也䟽宻有行新舊有次坐有方牖有鄉¶
<pb:KR4e0006_SBCK_002-20b>¶
五五為伍一人司之視其生息調其暄寒鞏其構架時其墐¶
發蕃則從之析之寡則與之裒之不使有二王也去其　蟊¶
蚍蜉彌其土&KR0597;蠅豹夏不烈日冬不凝澌飄風吹而不摇淋¶
雨沃而不漬其取&KR0097;也分其蠃而巳矣不竭其力也於是故¶
者安新者息丈人不出户而收其利今其子則不然矣園廬¶
不葺汙&KR0126;不治燥濕不調啓閉無節居處臲卼出入障礙而¶
&KR0597;不樂其居矣及其乆也蛅蟖同其房而不知螻螘鑚其室¶
而不禁鷯鳭掠之于白日狐狸竊之于昬夜莫之察也取&KR0097;¶
而巳又焉得不凉凉也哉陶朱公曰噫二三子識之為國有¶
民者可以鍳矣¶
<pb:KR4e0006_SBCK_002-21a>¶
郁離子曰刑威令也其法至于殺而生人之道存焉赦徳令¶
也其意在乎生而殺人之道存焉書曰刑期于無刑又曰眚¶
災肆赦此先王之心也是故制刑期于使民畏刑有必行民¶
知犯之之必死也則死者鮮矣赦者所以矜惷愚宥過誤知¶
罪不避而輙原焉是啓僥倖之心而敎人犯也至于禍稔惡¶
積不得巳而誅之是以恩為穽也然則赦令卒不可行與曰¶
法有二有古今之通禁有一代之&KR0059;禁古今之通禁惡逆也¶
殺人傷人及盗之𩔖也而釋勿治是代之為則也一代之&KR0059;¶
禁茶塩錢幣之𩔖也民無以為生而官不&KR0014;恤扵是乎有犯¶
雖難以為常原情而貸之可也¶
<pb:KR4e0006_SBCK_002-21b>¶
濟隂之賈人渡河而亡其舟棲于浮苴之上號焉有漁者以¶
舟徃救之未至賈人急號曰我濟上之巨室也&KR0014;捄我予爾¶
百金漁者載而升諸陸則予十金漁者曰向許百金而今予¶
十金無乃不可乎賈人勃然作色曰若漁者也一日之𫉬幾¶
何而驟得十金猶為不足乎漁者黯然而退他日賈人浮吕¶
梁而下舟薄干石又覆而漁者在焉人曰盍救諸漁者曰是¶
許金而不酬者也立而觀之遂沒郁離子曰或稱賈人重財¶
而輕命始吾不信而今知有之矣張子房謂漢王曰秦将賈¶
人子可㗖也抑所謂習與性成者與此陶朱公之長子所以死¶
其弟也孟子曰故術不可不慎也信㢤¶
<pb:KR4e0006_SBCK_002-22a>¶
衞懿公好禽見觝牛而悦之祿其牧人如中士寗子諌曰不¶
可牛之用在耕不在觗觝其牛耕必廢耕國之本也其可廢¶
乎臣聞之君人者不以欲妨民弗聽扵是衞牛之觗者賈十¶
倍扵耕牛牧牛者皆釋耕而敎觝農官弗&KR0014;禁𨚍有馬生駒¶
不䏻走而善鳴公又悦而納諸廐寗子曰是妖也君不窹國¶
必亡夫馬齊力者也鳴非其事也&KR0022;君為天牧民設官分職¶
以任其事廢事失職厥有常刑故非事之事君不舉焉杜其¶
源也妖之興也人實召之自今以徃衞國必多不耕之夫不¶
織之婦矣君必悔之又弗聽明年狄伐衞衞侯将登車而御¶
失其轡将𢧐士皆不䏻執&KR0211;矢遂敗于滎澤㓕懿公¶
<pb:KR4e0006_SBCK_002-22b>¶
髬耏問于赤羽雕曰盜日殺而日多何也赤羽雕曰未也而¶
今方多耳髬耏曰何若是甚也赤羽雕曰乗子之車循子之¶
&KR0100;天下之生将盡為盗髬耏曰請聞之赤羽雕曰昔者蠪蚳¶
暴扵岷嶓之間蜀王使相回帥師伐之畏弗進作土門而壁¶
焉其士卒日食于民民瘵弗堪扵是五丁鑿山以出于江之¶
源擒蠪蚳殺之相回聞蠪蚳之死也毀壁而出取其尸以為¶
功曰我之徒兵實殺之五丁怒殺相回排大彭而壅之江江¶
水逆流覆王宫王升木而號化為杜䳌今天下之治盜者皆¶
相回也民不甘餧肉于蠪蚳也&KR0014;無&KR0165;五丁之怒者乎¶
𣈆靈公好狗築狗圈于曲沃衣之繡嬖人屠岸賈因公之好¶
<pb:KR4e0006_SBCK_002-23a>¶
也則夸狗以悦公公益尚狗一夕狐入于綘宮驚㐮夫人㐮¶
夫人怒公使狗摶狐弗勝屠㟁賈命虞人取他狐以獻曰狗¶
實獲狐公大喜食狗以大夫之爼下令國人曰有犯吾狗者¶
刖之扵是國人皆畏狗狗入市取羊豕以食飽則曵以歸屠¶
岸賈氏屠岸賈大獲大夫有欲言事者不因屠岸賈則狗羣¶
噬之趙宣子将諌狗逆而拒諸門弗克入他日狗入𫟍食公¶
羊屠岸賈欺曰趙盾之狗也公怒使殺趙盾國人救之宣子¶
出奔秦趙穿因衆怒攻屠岸賈殺之遂弒靈公于桃園狗散¶
走國中&KR0038;人悉禽而烹之君子曰甚矣屠岸賈之為小人也¶
譝狗以蠱君卒亡其身以及其君寵安足恃㢤人之言曰蠧¶
<pb:KR4e0006_SBCK_002-23b>¶
蟲食木木盡則蟲死其如晉靈公之狗矣¶
瓠里子自吳歸粤相國使人送之曰使自擇官舟以渡送者¶
未至扵是舟泊于滸者以千數瓠里子欲擇之而不&KR0014;識送¶
者至問之曰舟若是多也惡乎擇對曰甚易也伹視其敝蓬¶
折櫓而破颿者即官舟也從而得之瓠里子仰天歎曰今之¶
治政其亦以民為官民與則愛之者鮮矣宜其敝也¶
楚王好安陵君安陵君用事景睢邀江乙使言于安陵君曰¶
楚國多貧民請以雲夣之田貸之耕以食無使失所安陵君¶
言于王而許之他日見景子問其入之數景子曰無之安陵¶
君愕曰吾以子為利扵王而言焉乃以與人而為恩乎景雎¶
<pb:KR4e0006_SBCK_002-24a>¶
失色而退語其人曰國危矣志利而忘民危之道也¶
衞靈公怒彌子瑕抶出之瑕懼三日不敢入朝公謂祝鮀曰¶
瑕也懟乎子魚對曰無之公曰何謂無之子魚曰君不觀夫¶
狗乎夫狗依人以食者也主人怒而抶之嘷而逝及其欲食¶
也葸葸然復來忘其抶矣今瑕君狗也仰扵君以食者也一¶
朝不得扵君則一日之食矌焉其何敢懟乎公曰然㢤¶
　　　瞽瞶¶
郁離子曰自瞽者樂言巳之長自瞶者樂言人之短樂言巳¶
之長者不知巳樂言人之短者不知人不知巳者無所見不¶
知人者無所聞無見者謂之瞽無聞者謂之瞶人有耳目而¶
<pb:KR4e0006_SBCK_002-24b>¶
見聞有所不及恒思所以聦明之猶懼其蔽塞也而况扵自¶
瞽自瞶乎瞽且聵而以欺人曰予知且䏻然而不䘮者蔑之¶
有也¶
郁離子曰諱者欺之媒乎矜者謟之宅乎媒以招之宅以納¶
之姦其不至乎故舟必漏也而後水入焉土必濕也而後苔¶
生焉姦人伺𨻶以圖進其身奚暇為人國家計㢤故因其矜¶
也而施之謟因其諱也而投以欺然後昭然知其為謟與欺¶
而弗之拒也由是而貫貫而後寵生焉寵生慕慕生效夫姦¶
人之得志扵人國家也一且不䏻堪也而况扵慕效之相承¶
乎腐肉之致蠅非特盡其肉而巳也蠅生蛆而蛆復為蠅蠅¶
<pb:KR4e0006_SBCK_002-25a>¶
蛆相生而不窮夫何以當之是故君子之修慝辨惑如良醫¶
之治疾也鍼其膏肓絶其根源然後邪&KR0075;不生茍知謟與欺¶
之䏻䘮人心亡人國也屏其媒壊其宅姦者熄矣¶
瓠里子之艾謂其大夫曰日君之左服病獸人曰得生馬之¶
血以飲之可起也君之圉人使求僕之&KR0406;僕難未與也大夫¶
曰殺馬以活馬非人情也夫何敢瓠里子曰僕亦竊有疑焉¶
雖然亦既知君之心矣願因而有所請僕聞有國者必以農¶
耕而兵𢧐也農與兵孰非君之民㢤故兵不足則農無以為¶
衞農不足則兵無以為食兵之與農猶足與手不可以獨無¶
也今君之兵暴扵農而君不禁農與兵有訟則農必左耕者¶
<pb:KR4e0006_SBCK_002-25b>¶
困矣是見手而不見足也今君之圉人見君之不可無服而¶
不見僕之不可無驂也昔者陳胡公之元妃大&KR0078;好舞扵是¶
宛丘之人皆㧞其桑而植桞僕竊為君畏之¶
宋王&KR0367;惡楚威王好言楚之非旦日視朝必詆楚以為𥬇且¶
曰楚之不䏻若是甚矣吾其得楚乎群臣和之如出一口扵¶
是行旅之自楚適宋者必搆楚短以為容國人大夫傳以達¶
于朝狃而&KR0045;遂以楚為果不如宋而先為其言者亦惑焉扵¶
是謀伐楚大夫華犨諌曰宋之非楚敵也舊矣猶犪牛之扵¶
鼢䑕也使誠如王言楚之力猶足以十宋宋一楚十十勝不¶
足以直一敗其可以國試乎弗聽遂起兵敗楚師于頴上王¶
<pb:KR4e0006_SBCK_002-26a>¶
益逞華犨復諌曰臣聞小之勝大也幸其不吾虞也幸不可¶
常勝不可恃兵不可玩敵不可侮侮小人且不可况大國乎¶
今楚懼矣而王益&KR0313;大懼小&KR0313;祻其至矣王怒華犨出奔齊¶
明年宋復伐楚楚人伐敗之遂㓕宋¶
越王燕群臣而言吳王夫差之亡也以殺子胥故群臣未應¶
大夫子餘起而言曰臣甞之東海矣東海之若㳺于青渚禺¶
彊㑹焉介鱗之從者以班見䕫出鼈延頸而𥬇䕫曰爾何𥬇¶
鼈曰吾𥬇爾之蹻躍而憂爾之踣也䕫曰我之蹻躍不猶爾¶
之䟤跛乎且我之用一而爾用四四猶不爾持也而𥬇我乎¶
故&KR0613;之則贏其肝曵之則毀其腹終日匍匐所行幾許爾胡¶
<pb:KR4e0006_SBCK_002-26b>¶
不自憂而憂我也今王殺大夫種而走范蠡四方之士掉首¶
不敢南顧越無人矣臣恐諸侯之𥬇王者在後也王黙然¶
即且與蝁遇于疃蝁褰首而逝即且追之蹁旋焉繞之蝁迷¶
其所如則呀以待即且攝其首身弧屈而矢發入其肮食其¶
心齧其䏿出其尻蝁死不知也他日行扵煁見蛞蝓欲取之¶
蚿謂之曰是小而毒不可觸也即且怒曰甚矣爾之欺予也¶
夫天下之至毒莫如蛇而蛇之毒者又莫如蝁蝁噬木則木¶
翳齧人獸則人獸斃其烈猶火也而吾入其肮食其心𦵔鮓¶
其腹腸醉其血而飽其膋三日而醒融融然夫何有扵一寸¶
之虵蝡乎鼔其足而凌之蛄蝓舒舒焉曲直其角煦其沬以¶
<pb:KR4e0006_SBCK_002-27a>¶
俟之即且黏而顛欲走則足與湏盡解解䏰䏰而卧為螘所¶
食¶
楚有養狙以為生者楚人謂之狙公旦日必部分衆狙于庭¶
使老狙率以之山中求草木之實賦什一以自奉或不給則¶
加鞭箠焉群狙皆畏苦之弗敢違也一日有小狙謂衆狙曰¶
山之果公所樹與曰否也天生也曰非公不得而取與曰否¶
也皆得而取也曰然則吾何假扵彼而為之役乎言未既衆¶
狙皆窹其夕相與伺狙公之寢破柵毀柙取其積相携而入¶
于林中不復歸狙公卒餒而死郁離子曰世有以術使民而¶
無道揆者其如狙公乎惟其昏而未覺也一旦有開之其術¶
<pb:KR4e0006_SBCK_002-27b>¶
窮矣¶
蒙人衣狻猊之皮以適壙虎見之而走謂虎為畏巳也返而¶
矜有大志明日服狐裘而徃復與虎遇虎立而睨之怒其不¶
走也叱之為虎所食邾婁子泛于河中流而溺水渦喣而出¶
之得壼以濟岸以為天祐巳也歸而不事魯又不事齊魯人¶
伐而分其國齊弗救君子曰無畏者禍之本乎惟有徳可以¶
受天祥祥不妄集聖人實有之猶内省而懼畏其不&KR0014;勝也¶
而况敢自祥乎非祥而以為祥䘮其心矣其&KR0014;免乎¶
郁離子謂&KR0078;獻曰吾甞㳺汝泗之間見叢祠焉其中為天仙¶
其左右為&KR0017;伯天仙之祠香燭之外無物而&KR0017;伯之祠擊鐘¶
<pb:KR4e0006_SBCK_002-28a>¶
烹羶明膏火窮晝夜今子之庭無雨暘寒暑皆如市鵝羊鴨¶
雞之聲啞嚄嘈囋不得聞人語吾隱子之不&KR0014;為天仙而為¶
&KR0017;伯也明年而敗于匏𤓰之墟&KR0078;獻死焉¶
有獻陵鯉于啇陵君者以為龍焉啇陵君大悦問其食曰螘¶
啇陵君使豢而擾之或曰是陵鯉也非龍也啇陵君怒抶之¶
扵是左右皆懼莫敢言非龍者遂從而神之啇陵君&KR0026;龍龍¶
卷屈如丸倐而伸左右皆佯驚稱龍之神啇陵君又大悦徙¶
居之宫中夜穴甓而逝左右走報曰龍用壮今果穿石去矣¶
啇陵君視其跡則悼惜不巳乃飬螘以伺兾其復來也無何¶
天大雨震電真龍出焉啇陵君謂為豢龍來矢螘以邀之龍¶
<pb:KR4e0006_SBCK_002-28b>¶
怒震其宮啇陵君死君子曰甚矣啇陵君之愚也非龍而以¶
為龍及其見真龍也則以陵鯉之食待之卒震以死自取之¶
也¶
𡨕谷之人畏日恒穴圡而居隂有蛇焉䏻作霧謹事之出入¶
憑焉扵是其國晝夜霧巫紿之曰吾神巳食日矣日亡矣遂¶
信以為天無日也乃盡廢其穴之居而處塏羲和氏之子之¶
崦過焉謂之曰日不亡也今子之所翳者霧也霧之氛可以¶
晦日景而焉䏻亡日日與天同其乆者也惡乎亡吾聞之隂¶
不勝陽妖不勝正蛇隂妖也&KR0017;神之所詰雷霆之所射也今¶
乗天之用否而逞其姦又因人之譌以憑其妖妖其&KR0014;乆乎¶
<pb:KR4e0006_SBCK_002-29a>¶
夫穴子之常居也今以譌致妖而棄其常居蛇死霧必散日¶
之赫其可當乎國人謀諸巫巫恐&KR0165;其紿遂沮之未朞月雷¶
殺其蛇蛇死而霧散𡨕谷之人相呴而槁¶
粤人有采山而得菌其大&KR0313;箱其葉九成其色如金其光四¶
照以歸謂其妻子曰此所謂神芝者也食之者仙吾聞仙必¶
有分天不妄與也人求弗&KR0014;得而吾得之吾其仙矣乃沐浴¶
齊三日而烹食之入嚥而死其子視之曰吾聞得仙者必蜕¶
其骸人為骸所累故不得仙今吾父蜕其骸矣非死也乃食¶
其餘又死扵是同室之人皆食之而死郁離子曰今之求生¶
而得死者皆是之𩔖乎故張罔以逐禽使無所逃而獲非不¶
<pb:KR4e0006_SBCK_002-29b>¶
知而不避者也設食而機之則其獲也皆非知之而不避者¶
也南方有鳥五采而象鳳名曰昭明其性好亂故出則天下¶
起兵西方有獸斑文而象虎名曰騶虞其性好仁故出則天¶
下偃兵其不知者莫不以為鳳與虎也今天下之人孰不曰¶
予有知也由此觀之逺矣¶
太師誠意伯劉文成公集卷之二終¶
